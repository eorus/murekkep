---
title: 2009 Oscar Adayları
author: Alper
type: post
date: 2009-01-22T15:50:27+00:00
url: /2009-oscar-adaylari/
dsq_thread_id:
  - 952705354
categories:
  - Kültür Yaşam
tags:
  - film
  - sinema

---
2009 Oscar adayları yani **81. Akademi Ödülleri** için yarışacak adaylar tüm kategorilerde açıklandı. [Oscar 2009 Öncesi][1] yazısında bugün adayların açıklanacağını duyurmuştuk. **Ntv** kanalını takip edenler bugün öğleden sonra Yekta Kopan ve Atilla Dorsay&#8217;ın canlı yayınına tanık oldularsa adaylar hakkında az çok bilgiye sahip olmuşlardır. **Oscar** hazırlığı niteliğinde geçen [2009 Altın Küre (Golden Globe) Ödülleri][2] sırasında oscara adaylığı beklenen birçok filme aşina olmuştuk. Şimdi bu adayların hangileri olduğu **akademi** tarafından kesinleştirildi. <!--more-->

81. Akademi Ödülleri (2009 Oscar Ödül Töreni) aynı 66. Altın Küre Ödül Töreninde olduğu gibi NTV üzerinden canlı yayınlanacak. Tarih: **22 Şubat 2009 Pazar**. 

**En iyi film** dalında adaylar dün bahsettiğimiz gibi farklı filmlere gitmemiş gözüküyor. **Benjamin Button&#8217;ın Tuhaf Hikayesi** &#8220;The Curious Case of Benjamin Button&#8221; en iyi film, en iyi yönetmen ve en iyi erkek oyuncu dahil toplam 13 dalda aday gösterildi. 

2009 Altın Küre&#8217;de en iyi film ödülü alan **Slumdog Millionaire** Oscar 2009 için 10 dalda aday gösterildi. 2008 yılının gişe rekortmeni filmi **Batman &#8211; Kara Şövalye** (The Dark Night) ile Sean Penn&#8217;in eşcinsel haklarını konu alan filmi &#8220;**Milk**&#8221; ise 8 dalda aday olurlarken, Altın Küre&#8217;de en iyi kadın oyuncu ve en iyi yardımcı kadın oyuncu ödüllerini alan **Kate Winslet** Oscar 2009&#8217;da en iyi kadın oyuncu adayları arasında karşımıza çıkıyor. Aynı şekilde **Heath Ledger** Batman &#8211; Kara Şövalye filmindeki Joker rolüyle en iyi yardımcı erkek oyuncu ödülüne aday gösterildi. 

En iyi erkek oyuncu ödülü adaylığında ise **Brad Pitt** ve **Sean Penn**&#8216;in yanısıra Altın Küre&#8217;de en iyi erkek oyuncu ödülü alan **Mickey Rourke**, The Wrestler filmindeki performansıyla Oscar adayı olarak karşımıza çıkıyor. 

Adayların belirli kategorilerdeki listesine Ntvmsnbc üzerinden bakabilirsiniz. 

2009 Oscar adaylarının tam listesi ve ilgili linklerle film ve oyuncu detaylarına erişmek için Imdb sayfasına bakmanızı tavsiye ederim. 

Muhtemelen haftasonu daha detaylı bir yazı ile karşınızda olacağız. Arzu ederseniz adaylar ile ilgili ilk görüşlerinizi paylaşabilirsiniz.

 [1]: https://www.murekkep.org/oscar-2009-oncesi-883
 [2]: https://www.murekkep.org/2009-altin-kure-golden-globe-odulleri-800