---
title: Ağ Etkinliklerinde Ubuntu Farkı
author: gcg
type: post
date: 2008-08-03T21:10:51+00:00
url: /ag-etkinliklerinde-ubuntu-farki/
dsq_thread_id:
  - 965195337
categories:
  - Masaüstü
tags:
  - açık kaynak
  - ubuntu

---
Daha önceden **Wine** ve [**Cedega**][1] sayesinde gnu/linux üzerinde [**Counter-Strike**][2] ve NFS Carbon oynamıştım. Çok sık oyun oynayan biri değilimdir. Fakat geçen hafta bir Ağ Partisine ev sahipliği yaptım. Plan ve hazırlık olmadan başlayan organizasyon da, 3 Windows XP 1 Windows Vista ve benim Ubuntum vardı.  Amacımız **Age Of Empires** ile geceye başlamak ve Counter Strike ile günü noktalamaktı.

Ben hemen[ **Play on Linux**][3]{.broken_link} ve Cedega yazılımlarını indirip hazır ettim bilgisayarımda. Fakat indirdiğimiz oyun yüklenebilen bir oyun değildi, doğal olarak Cedega ve Play on Linux yazılımları pek yardımcı olmadı bana. Hemen forumlara ve Google &#8216;a danıştım, aradım taradım ama pek istediğim sonucu bulamadım. Tesadüfen masaüstümde duran exe dosyasına 2 kez tıkladım ve ekstra hiç bir işlem yapmadan Age Of Empires &#8216;a girdim. Wine &#8216;in yeni sürümü ve Ubuntu &#8216;nun kullanıcı kolaylıklarından haberdar bir kişi olsam bile bu kadar zahmetsiz bir Windows uygulamasını açabilmek çok şaşırttı beni.

Ardından aynı işlemi Counter Strike 1.5 ile de denedim ve aynı sonuç, .exe dosyasına tıklamak yetiyor.

Performansa gelince donanımsal olarak en iyi bilgisayar benimki değildi ancak sunucu olarak hep benimkini kullandık :) Hiç takılmadan çok rahat ve güzel bir oyun performansı verdi.

Gün sonunda Vista&#8217;yı Age of Empires&#8217;a sokamadığımız için sadece Counter oynamak ile yetindik :)  Bu arada Vista&#8217;da Counter oynamayı başarmakta bir hayli stresli bir işlemmiş, onu öğrendim.

Eğer hala sırf oyun için sabit disklerinizin bir bölümünü XP&#8217;ye ayırıyorsanız ya da bu yüzden Gnu/Linux&#8217;a geçemiyorsanız, 1 kere daha düşünüp Ubuntu&#8217;yu bir deneyin derim.

 [1]: http://www.transgaming.com/
 [2]: http://en.wikipedia.org/wiki/Counter-strike
 [3]: http://www.playonlinux.com/en/