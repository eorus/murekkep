---
title: Fotoğraf ve Görseller için 10 Google Chrome Eklentisi
author: Alper
type: post
date: 2011-01-02T12:45:27+00:00
url: /fotograf-ve-gorseller-icin-10-google-chrome-eklentisi/
featured_image: /wp-content/uploads/2011/08/google_chrome_extensions-100x100.jpg
dsq_thread_id:
  - 948565905
categories:
  - Google
  - Masaüstü
tags:
  - fotoğraf paylaşım
  - yazılım

---
Google Chrome internet tarayıcısı için <a href="https://chrome.google.com/extensions" target="_blank">Google Chrome Eklentileri</a> sayesinde kullandığınız google chrome tarayıcısına yeni özellikler ekleyerek daha verimli ve kullanışlı hale getirebiliyorsunuz. Google Chrome eklentileri içerisinde en popüler, en yeni ve en beğenilenler gibi kullanıcıların belirlediği sıralama kriterleri olsa da, google chrome eklentilerini belirli konu başlıklarına göre sınıflandırmak ve buna göre verimli olanları ele almak daha doğru olacaktır diye düşündük. Google chrome uzantılarını ya da eklentilerini blog yazımında kolaylık sağlayanlar, online alışveriş için yararlı olanlar ya da web geliştirme aşamasında katkı sağlayanlar gibi sınıflara ayırdığımızda, her konu için farklı şekilde verimliliği artıran eklentilerle karşılaşıyoruz. **Fotoğraf ve görseller için 10 google chrome eklentisi **dediğimiz zaman hızlı bir şekilde görselleri görüntüleyebileceğiniz, online fotoğraf düzenleme ve fotoğraf paylaşımında kolaylık sağlayan google chrome eklentilerini sıralamaya çalışacağız.

## Fotoğraf ve Görseller için 10 Google Chrome Eklentisi

1. Instant Image Editor Basit bir **görsel düzenleme eklentisi **olan Instant Image Editor, bir web sitesindeki görseli ya da arka plan resmini kolayca düzenlemenizi sağlıyor. Google chrome için **resim düzenleme eklentisi** olan Instant Image Editor ile herhangi bir görsel üzerine alt ve sağ tuş kombinasyonu ile tıkladığıonızda yeni bir sekme içerisinde düzenleme kısmına geçebiliyorsunuz. Görsel düzenleme uygulaması olarak **Pixlr.com resim düzenleme** kullanan **Instant Image Editor**, hızlı ve kolay kullanım sağlayan Pixlr arayüzü sayesinde google chrome tarayıcı içerisindeki bir sekmede herhangi bir görseli veya resmi düzenlemenize olanak sağlıyor.

2. Cooliris **Cooliris** web üzerindeki görselleri google chrome tarayıcısı ile gezerken farklı bir bakış açısı ile görüntülemenizi sağlar. Google chrome tarayıcısını tam ekran ve üç boyutlu 3D duvar şekline dönüştürerek web görsellerini aramayı, görüntülemeyi ve paylaşmayı sağlar. Google görseller, youtube, flickr üzerinde yapılacak görsel aramalarını hızlandıran Cooliris aynı zamanda Facebook, Piacasa ve hatta bilgisayarınızdaki fotoğrafları çok daha zengin bir şekilde görüntülemenizi sağlar.

3. Slideshow Adı üstünde olan **Slideshow eklentisi**, google chrome tarayıcınızla görüntülemek isteyebileceğiniz fotoğrafları, görselleri muhteşem slideshow görünümünde izlemenizi sağlıyor. Google chrome eklentisi slideshow ile google görseller, flickr, facebook ve picasa üzerindeki fotoğraflarınızı görüntülemek istediğinizde, karışık görünümde olabilen fotoğrafları daha güzel ve rahat bir ortamda görüntüleme imkanınız oluyor. Belki de fotoğraflarınız daha güzel görünüyor.

4. <a href="https://chrome.google.com/extensions/detail/nonjdcjchghhkdoolnlbekcfllmednbl" target="_blank" class="broken_link">Hover Zoom</a> **Fotoğraf ve görseller için google chrome eklentileri **kategorisinde belki de olmazsa olmaz bir eklenti **Hover Zoom**. Google chrome tarayıcısında basit bir şekilde küçük görsel resmine fare imlecini getirerek tam boyut görünümlü halini görebilmenizi sağlıyor. Özellikle resim galeri sitelerini ziyaret ederken ne kadar kullanışlı olduğunu, çok sayıda küçük resim üzerine gelip tam boyutunu görünce anlayabiliyorsunuz. Tabi bu eklenti sayesinde ilgili resmin yeni sayfada açılmasına gerek kalmıyor. Ek olarak bu eklentinin google chrome tarayıcı penceresine sığmayan görselleri otomatik olarak ekrana sığdırma özelliği bulunuyor.

5. <a href="https://chrome.google.com/extensions/detail/fhaledancjhefginmkkondfjpnkhdglh" target="_blank" class="broken_link">Fittr Flickr</a> Flickr online [fotoğraf paylaşım][1] sitesini sıkça kullanıyorsanız Fittr Flickr sizin gibi Flickr sevenler için tasarlanmış bir google chrome eklentisi. **Fittr Flickr**, google chrome ile flickr gezinmesi sırasında belirli klavye kısayollarını aktif hale getiriyor. Flickr üzerindeki fotoğrafları görübntülerken **EXIF data** olarak bildiğimiz fotoğrafın çekim bilgilerine kolay erişim sağlıyor.

6. <a href="https://chrome.google.com/extensions/detail/mdddabjhelpilpnpgondfmehhcplpiin" target="_blank">Explain and Send Screenshots</a> Google chrome tarayıcısı ile **bir web sayfasının ekran görüntüsünü** almak bu eklenti ile oldukça kolay bir hale geliyor. Google chrome ile ziyaret ettiğiniz web sitesinin tamamının ya da belirli bir bölümünün ekran görüntüsünü alabilirsiniz. Alınan ekran görüntüsüne daireler, oklar ve açıklama metinleri eklemenize olanak sağlayan **Explain and Send Screenshots** ile kopyalanan ekran görüntüsünü bilgisayarınıza indirebilir ya da direkt olarak twitter, facebook gibi sosyal medya üzerinde paylaşabilirsiniz. **Image hosting** olarak **https://imm.io** kullanıyor.

7. <a href="https://chrome.google.com/extensions/detail/nchnjcdahncnilbicljpnbfobpnljnki" target="_blank" class="broken_link">EXIF Reader</a> **EXIF reader** google chrome tarayıcısı ile görüntülediğiniz bir fotoğrafın **EXIF ve GPS verilerini** direkt tarayıcı içerisinde görüntülemenizi sağlar. EXIF verilerini açmayı sağlayan yapısında pozlama süresi ve bunun gibi farklı çekim bilgilerini açabiliyorsunuz. Herhangi bir fotoğrafın EXIF bilgilerine erişim için kullanışlı bir google chrome eklentisi.

8. Pixlr Grabber **Ekran görünütüsü** eklentisinde olduğu gibi Pixlr Grabber ile bir web sayfasının tamamını ya da belirli bir bölümünü alabiliyorsunuz. Aldığınız ekran görüntüsünü direkt olarak **Pixlr** resim editorunde düzenlemenizi sağlayan Pixlr Grabber, düzenlediğiniz resmi imm.io web servisi üzerinden paylaşabilmenizi sağlıyor.

9. Picnik Extension for Chrome Picnik Extension for Chrome olarak isimlenen google chrome eklentisi Instant Image Editor ve Pixlr Grabber kombinasyonu şeklinde çalışan bir yapıya sahip. Basit ve kolay bir şekilde bir web sayfasının ekran görüntüsünü alabiliyor ve anında **Picnik resim düzenleme** editöründe düzenleme yapabiliyorsunuz. **Ekran görüntüsü** dışında bir web sayfasında düzenlemeniz gereken bir görsel ya da [fotoğraf][2] varsa hızlı ve kullanışlı Picnik arayüzünde düzenleme işlemine geçebiliyorsunuz.

10. iSlide iSlide google chrome tarayıcısında slideshow özelliğini aktif hale getiren bir diğer google chrome eklentisi. İçerisinde fotoğraf olan herhangi bir websitesindeki görselleri kullanarak slideshow haline dönüştürebiliyor. **Facebook fotoğrafları**, google görseller gibi sitelerdeki küçük resim halindeki görselleri slideshow olarak izlemenizi sağlayan iSlide eklentisinin Slideshow eklentisinden farkı görüntülenen tüm resimleri bilgisayarınıza kaydetmenize imkan sağlıyor. Fotoğraf ve Görseller için 10 Google Chrome eklentisi yazısında yukarıdaki gibi ekran görüntüsü alma, exif data okuma, görsel ve fotoğraf düzenleme ve slideshow gibi özellikler sağlayarak google chrome tarayıcısını yeni özelliklerle zenginleştiren eklentilerinden bahsettik. Online fotoğraf düzenleme ve görsellere ilişkin eklemek istediğiniz google chrome eklentilerini yorumlarınızda belirtebilirsiniz.

 [1]: https://www.murekkep.org/etiket/fotograf-paylasim
 [2]: https://www.murekkep.org/konu/kultur-yasam/fotograf