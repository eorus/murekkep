---
title: True Blood (2008) Dizi Tanıtım
author: Alper
type: post
date: 2011-01-20T15:01:02+00:00
url: /true-blood-2008-dizi-tanitim/
dsq_thread_id:
  - 953529779
categories:
  - Kültür Yaşam
tags:
  - dizi
  - kitap

---
**True Blood dizisi**, Amerikan televizyonlarında **Alan Ball** tarafından yaratılmış ve yapımı üstlenilmiş bir drama dizisidir. Alan Ball aynı zamanda **Six Feet Under** dizisini yaratmıştı. True Blood dizisi, yazar **Charlaine Harris** tarafından yaratılmış bir roman olan **Güney Vampirleri Serisini** ya da başka bir söylemle **Sookie Stackhouse** Günlüklerini ve kurgusal olarak küçük bir Louisiana kasabası olan Bon-Temps&#8217;da birlikte yaşamayı öğrenmiş insanların ve vampirlerin hikayesini temel alır.

<a href="http://www.hbo.com/true-blood" target="_blank">True Blood</a> dizisi içerisinde merkez karakterleri, bir barda garson olarak çalışan ve insanların düşüncelerini duyabilen **Sookie Stackhouse** (Anna Paquin) ve aşık olduğu vampir **Bill Compton** (Stephen Moyer) şeklinde sıralayabiliriz. True Blood dizisi Amerika&#8217;da kablolu olarak yayın yapan **HBO** kanalında yayınlanmaktadır. True Blood&#8217;ın ilk yayınlandığı tarih 07 Eylül 2008&#8217;dir.

True Blood dizisinin birinci sezonu oldukça ses getirmiş, Golden Globe ve Emmy ödülleri dahil olmak üzere çeşitli ödüller kazanmıştır. True Blood ikinci sezon başlangıç tarihi 14 Haziran 2009 olmuş ve 12 bölüm olarak yayınlanmıştır. 13 Haziran 2010 tarihinde başlayan 3. sezon içerisinde HBO tarafından yenilenme kararı alınan **True Blood&#8217;ın 4. sezonu başlangıç tarihi** 12 Haziran 2011 olarak düşünülmektedir.

## True Blood Dizi Karakterleri

### Ana karakterler

* **Sookie Stackhouse** (<a href="http://www.imdb.com/name/nm0001593/" target="_blank">Anna Paquin</a>), Bon-Temps kasabasında bir barda çalışan telepatik (düşünce okuyabilen) bir garson kız.  
* **Bill Compton** (<a href="http://www.imdb.com/name/nm0610459/" target="_blank">Stephen Moyer</a>), Sookie&#8217;nin aşık olduğu 1840 doğumlu ve sivil savaşı yaşamış bir vampir.  
* **Sam Merlotte** (<a href="http://www.imdb.com/name/nm0870794/" target="_blank">Sam Trammell</a>), Sookie&#8217;nin çalıştığı barın şekil değiştirme özelliği olan sahibi. Köpek şeklinde gördüğümüz Sam&#8217;in Sookie&#8217;ye ilgisi vardır.  
* **Jason Stackhouse** (<a href="http://www.imdb.com/name/nm0477127/" target="_blank">Ryan Kwanten</a>), Sookie&#8217;nin zamanında V bağımlısı olmuş erkek kardeşi. Sonra güneşin kardeşliği grubuna katılmış ve arayışları hep devam etmiştir.  
* **Tara Thornton** (<a href="http://www.imdb.com/name/nm2179180/" target="_blank">Rutina Wesley</a>), Sookie&#8217;nin en yakın arkadaşı

### Yardımcı karakterler

* **Eric Northman** (Alexander Skarsgård), bin yaşındaki vampir bir Viking.  
* **Lafayette Reynolds** (Nelsan Ellis), Sookie&#8217;nin iş arkadaşı ve Tara&#8217;nın kuzeni.  
* Dedektif **Andy Bellefleur** (Chris Bauer), Bon-Temps&#8217;ın şerif yardımcısı.  
* **Godric**, Eric&#8217;i vampir yapan, 2000 yaşındaki barış yanlısı vampir. 9. bölge şerifi.  
* **Arlene Fowler** (Carrie Preston), Sookie ile birlikte çalışan bir garson.  
* **Hoyt Fortenberry** (Jim Parrack), Jason ve Rene&#8217;nin arkadaşı. Jessica&#8217;nın sevgilisi  
* **Rene Lenier** (Michael Raymond James), Arlene&#8217;nin (cajun kökenli) erkek arkadaşı.  
* Şerif **Bud Dearborne** (William Sanderson), kasabanın şerifi.  
* **Dawn Green** (Lynn Collins), Sookie&#8217;nin bir başka garson arkadaşı ayrıca Jason&#8217;ın sevgilisi.  
* **Adele Hale Stackhouse** (Lois Smith), Sookie ve Jason&#8217;ın büyükannesi.  
* **Malcolm**, Bill Compton&#8217;dan daha yaşlı olan bir vampir.  
* **Lorena** (Mariana Klaveno), Bill&#8217;in yaratıcısı.  
* **Jessica** (Deborah Ann Woll), Bill&#8217;in vampir mahkemesi kararıyla yarattığı ergen vampir. Hoyt ile ilişkisi vardır.  
* **Sophie Ann** (Evan Rachel Wood), Vampir kraliçesi.  
_**Not: Spoiler olmaması için 2. sezon ve sonrasında dahil olan karakterler dikkate alınmamıştır.**_ 

## True Blood Hikayenin Gelişimi

Dizinin yaratıcısı **Alan Ball** daha önce HBO ile çalışmış ve 5 sezon süren Six Feet Under&#8217;ı yaratmıştı. 2005 yılının Ekim ayında **Six Feet Under** dizisi bittikten sonra, Alan Ball HBO ile tekrar anlaşarak yeni projeler üretmek üzere iki yıllık sözleşme imzaladı. Alan Ball&#8217;un Güneyli Vampirlerin Gizemi kitaplarıyla tanışmasının ardından bu anlaşmanın ilk projesi True Blood oldu. Bir sabah Alan Ball dişçi randevusuna giderken Barnes & Noble kitap dükkanında durup, kitapları incelerken **Charlaine Harris**&#8216;in vampir serilerinin ilki olan &#8220;**Dead Until Dark**&#8221; ile karşılaşır. Kitabı okuduktan sonra ilgi çekici bulup Harris&#8217;in kitaptaki bakış açısını televizyona aktarmaya karar verir. Harris&#8217;in kitaplarıyla ilgili başka uyarlama seçenekleri olsa bile Alan Ball ile görüştükten sonra kitapları için en iyi iletişimi Alan Ball ile gerçekleştirdiğini ifade eder. Böylelikle True Blood yapım aşamasına geçilir.

## True Blood Açılış Teması &#8211; Jenerik

Türkiye&#8217;de akşam saatlerinde açık bir kanaldan gösterime girmesi durumunda açılış jeneriğinin bile kesilebileceği bir yapım True Blood. Emmy ödül adayı olmuş True Blood açılış teması, **Digital Kitchen** tarafından yaratılmış. Digital Kitchen&#8217;ın diğer yaptığı başarılı çalışmalar arasında Six Feet Under **açılış jeneriği** ve Showtime&#8217;ın Dexter dizisinin açılış jeneriği bulunmaktadır.

True Blood&#8217;ın **açılış jenerik müziği** Jace Everett&#8217;in &#8220;**Bad Things**&#8221; şarkısı. Arkada &#8220;Bad Things&#8221; çalarken Amerika&#8217;nın güneyinden portreleri farklı karelerle ekrana getiren Digital Kitchen, seks, şiddet ve din öğelerinin yoğunluğunu farklı bir bakış açısı ile ortaya koyuyor. True Blood açılış jeneriğinin kamera arkasına ve nasıl ortaya çıktığına dair aşağıdaki videoda görebilirsiniz.



## True Blood Sezonları

**True Blood dizi konusu** hakkında çok fazla detaya girmeden ve ispiyon vermeden özetlememiz gerekirse, **vampirlerle insanların birlikte yaşadığı** bir dünyada gelişen olaylar ve buna bağlı olarak yaratılmış karakterlerin etkileşimi içerisinde din, uyuşturucu, cinsel eğilimler, **ırkçılık** gibi konuların gerçekten farklı bir şekilde ekrana yansığını gözlemleyebilirsiniz.

True Blood 1. sezon ve 2. sezonda insan vampir ilişkileri, baküs perisi, şekil değiştirenler gibi konulara yoğunlaşılırken, 3. sezon kurt adamların sezonu olmuştur. HBO tarafından 12 Haziran 2011&#8217;de başlayacağı duyurulan **True Blood 4. sezonundan** işlenecek konu daha çok cadılar üzerine gibi gözüküyor.

True Blood için geç kalınmış bir tanıtım yazısı olsa bile özellikle <a href="http://en.wikipedia.org/wiki/True_Blood" target="_blank">Wikipedia True Blood</a> yazısından belirli kısımları çevirilerek bu yazının içeriği oluşturulmuştur.

Herkese iyi seyirler