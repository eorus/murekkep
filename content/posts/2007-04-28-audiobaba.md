---
title: Audiobaba
author: Alper
type: post
date: 2007-04-28T18:23:25+00:00
url: /audiobaba/
dsq_thread_id:
  - 197137143
categories:
  - Sosyal
tags:
  - bilişim
  - internet
  - müzik

---
Kullananlar bilirler. [Last.fm][1] çok geniş bir camiadır. Üye olursunuz ve gerekli eklentiyi ayarladıktan sonra sık kullandığınız müzik programı ile müzik dinlemeye başlarsınız. Dinlediğiniz artist ve şarkıya göre istatistikler oluşmaya başlar. Sizin bir müzik profiliniz vardır. Ve bu profil her dinlediğiniz şarkıda daha bir belirginleşmeye başlar. Bir zaman sonra size dinlediğiniz parçalara göre tavsiyeler gelir. Beğeninize uygun farklı sesleri keşfedersiniz. **Last.fm** bu açıdan çok güzel bir web 2.0 oluşumudur.

Peki ya tüm bu profili yaratacak zamanınız yoksa! Daha önce [müzik aramalarınıza Musotik ile ulaşın][2]{.broken_link} demiştik. Bu çok daha farklı. Yepyeni bir site olan Audiobaba, bu süreci size yaşatmadan bir arama yapmanızı istiyor. Buna göre girdiğiniz arama kriteri olan artist veya şarkıya ilişkin olabilecek tavsiyeleri karşınıza getiriyor. Yani yaptığınız müzik aramalarının sonucunda beğeninize uygun olan müzik önerileri oluşturuluyor. Sonuçlardan ilgilendiğiniz şarkıyı sık kullanılanlara atabiliyorsunuz. 30 saniyelik bir önizleme ile dinleyebiliyorsunuz. Akabinde arzu ederseniz Amazon veya iTunes ile satın alabiliyorsunuz.

Audibaba fikir olarak güzel düşünülmüş yeni bir site. Ben ileride daha da gelişeceğini ve adını daha sık duyacağımızı düşünüyorum. Bilmem siz ne düşünürsünüz?

 [1]: http://www.last.fm/
 [2]: https://www.murekkep.org/muzik-aramalariniza-musotik-ile-ulasin-249