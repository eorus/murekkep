---
title: Microsoft kimlik mi belirliyor?
author: heartsmagic
type: post
date: 2007-05-23T12:12:57+00:00
url: /windows-kimlik-mi-belirliyor/
categories:
  - Teknoloji
tags:
  - bilişim
  - internet
  - microsoft
  - windows
  - yazılım

---
Sorunun cevabı aslında belli: Evet.

Bugüne kadar Microsoft&#8217;un bu işi yaptığını ya da yapmaya çalıştığını hepimiz biliyoruz. Zira Windows altındaki gizli kullanıcalar olsun, Media Player&#8217;ın tuttuğu müzik zevki bilgilerine kadar bir çok şey gün yüzündeydi. Bütün bunlar MS&#8217;nin kimlik belirleme çalışmalarının kokusuydu. Şimdi mutfakta daha iyi yemekler pişmeye başladı zira gelen kokunun yoğunluğu artmış durumda. Nasıl mı? İlk ağızdan yapılan açıklamalar sayesinde.

<!--more-->Kısaca düşünceleri ve planları şu; insanların gezinme tercihlerine bakarak onlar hakkında bilgi toplayabiliriz. Bu bilgiler arasında müzik zevki, dini ve politik görüşler, yaş, yaşanılan yer bunun da akabinde isminiz ve soyadınız, kısacası attığınız her adım bulunmakta. Microsoft&#8217;un Bejing/Çin&#8217;deki yazılım mühendislerinden biri olan Jian Hu, World Wide Web 2007 konferansında &#8220;insanların seyir geçmişleriyle kişilikleri arasında çok yakın bir ilişki vardır&#8221; demiş ve buna örnekler bile vermiş. [1] Kendisinin iş arkadaşlarından olan Hua-Jun Zeng ise bunu yapacak programın yeni bir cookie(çerez) sistemi kullanarak bilgi toplayabileceği gibi bilgisayarınızda tutulanları da kullanabileceğinin izahatını yapmış. Şu anda programın! sizin yaş ve cinsiyetinizi belirleyebildiği ancak ilerleyen zamanlarda yaşadığınız yer,özellikleriniz,mesleğiniz gibi kimlik bilgilerinizi de tespit edebileceğini ummaktalar! Kendileri yaptıkları işten rahatsız olmasalar da Cambridge Üniversitesinden bilgisayar güvenlik mühendisi olan Ross Anderson bu durumun yasal olmadığını ve Microsoft&#8217;un başının ağrıyabileceğini belirtmekte. (Tabi ilerde bu yaptıklarını inkar etmezlerse).

Programın üzerinde yapılan çalışmalar ve nerede olduğu yine ilk ağızdan söylenmiş. [2] Yine Microsoft&#8217;tan birisi olan Kim Cameron kariyeri boyunca üzerinde çalıştığı ancak en önemli meyvesini geçen sene aldığı bir sistem üzerinden bahsetmiş. Şu anda Vista&#8217;da bulunan ve XP için de indirilebilir! durumda olduğunu belirttiği sistem tam olarak yukarıdaki anlatılanları yapıyor! Bir çok site bu programı çoktan kullanmaya başlamış ve klasik kullanıcı adı ve parola tanımlasına ek olarak bir takım bilgileri de istemekte ve oluşturmaktaymış (sanırım biz müsaade edersek!).

Peki Microsoft bütün bunları yaparken ne düşünmekte? Amacı tam olarak ne?

Tamamen safiyane! bir şekilde yapılan bu icraattan tabi ki Microsoftun beklentisi müşterilerini memnun etmek. Eh bunu yanında kendisi de bundan pay çıkartabilir. Düşünsenize diğer şirketlerin Microsofta kendi müşterilerinin bilgilerini vermeleri için neler teklif edebileceğini. Örneğin bir sağlık kuruluşunun ülser hakkında araştırma yapan müşterileri merak edebileceği gibi bir başka şirket ise saç bakımı hakkında araştırma yapanların kimlik bilgilerini rica edebilir. Daha da önemlisi FBI gibi kuruluşlar da Microsoft&#8217;un kapısını rahatlıkla çalabilir. Sizce çalmaz mı? Çoktan çaldılar bile. \[3\] \[4\] [5]

Kaynaklar:

1. https://www.newscientisttech.com/article.ns?id=mg19426046.400&feedId=being-human_rss20

2. https://www.theinquirer.net/default.aspx?article=39662

3. https://www.microsoft.com/presspass/press/2004/jul04/07-21NCFTAPR.mspx

4. https://news.zdnet.com/2100-1009_22-6040521.html

5. https://www.microsoft.com/presspass/press/2005/aug05/08-26ZotobArrestPR.mspx

Haber kaynağı:

 <a href="https://yro.slashdot.org/article.pl?sid=07/05/22/2223236" target="_blank">https://yro.slashdot.org/article.pl?sid=07/05/22/2223236</a>