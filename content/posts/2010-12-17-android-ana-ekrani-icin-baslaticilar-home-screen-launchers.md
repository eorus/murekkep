---
title: Android Ana Ekranı için Başlatıcılar (Home Screen Launchers)
author: Alper
type: post
date: 2010-12-17T15:39:26+00:00
url: /android-ana-ekrani-icin-baslaticilar-home-screen-launchers/
dsq_thread_id:
  - 949736689
categories:
  - Mobil
tags:
  - akıllı telefon
  - android
  - tema
  - yazılım

---
**Android işletim sistemi**, mobil cihazlar ve akıllı telefonlar üzerinde tercih edilen ve Google tarafından desteklenen açık kaynak kodlu bir işletim sistemidir. Android yüklü telefonunuz içerisine android market üzerinden birçok ücretsiz uygulama yükleyebiliyorsunuz.

**Android ana ekranı** ise bileşenlerle (**widgets**) zenginleştirilebilen, kullanıcı tarafından oldukça genişletilebilir bir özelliğe sahip. Bu yüzden **android market** üzerinde çok sayıda ana ekran başlatıcısı ve buna ilişkin temalar bulmak mümkün. **Android ana ekranı için başlatıcılar** hakkında belli başlı örnekleri sıralamak gerekirse aşağıdaki gibi bir liste yapılabilir.

## Android Ana Ekranı için Başlatıcılar

### ADW Launcher

**ADW Launcher** Android üzerinde en popüler olabilecek hatta bazı romlarda varsayılan ana ekran başlatıcısı konumunda sunulan çok fonksiyonlu bir başlatıcı diyebiliriz. **ADW launcher** ana ekran başlatıcı olarak android işletim sistemi üzerine kurulduktan sonra android market üzerindeki fazla sayıda temasıyla kolaylıkla zenginleştirilebiliyor. **Uygulama çekmecesi**, **masaüstü önizlemeleri** ve **sürükle bırak butonları** kullanıcı tarafından özelleştirilebiliyor. ADW Launcher&#8217;ın diğer ana ekran başlatıcılarına göre daha yavaş çalıştığını söyleyebiliriz.

### LauncherPro

**LauncherPro** özellikler açısından yeterli aynı zamanda performans açısından gayet tatminkar tepkiler vermektedir. Özellikle ana ekran düzeni ve uygulamalar menüsüne geçiş konusunda hızlı olduğunu söyleyebilirim. **Android** yüklemesiyle gelen başlatıcı baz alınarak oluşturulan **LauncherPro**, animasyonlu ekran önizlemeleri, **7 tane masaüstüne kadar ana ekran oluşturma**, kısayollar çekmecesi gibi yeni ve güzel özelliklere sahip bir başaltıcı. **ADW Launcher** ile kıyaslandığında tek eksiği komple tüm arayüz tema ile değiştirilemiyor. Sadece aşağıdaki uygulama çekmecesi değişebiliyor. LauncherPro ücretsiz olarak android market üzerinden yüklenebilmesine rağmen **2.99$** karşılığında satın alınabilen ücretli versiyonundaki değişiklikler widget boyut değiştirme ve **launcherpro extra widgetleri** şeklindedir.

LauncherPro kullanım kolaylığı ve performans açısından tavsiye edilmektedir.

### Helix Launcher ve Helix Launcher 2

Android başlatıcılarını kıyaslama yaptığınız zaman ADW Launcher ve LauncherPro ana ekran başlatıcılarına göre daha sade ve az özelliğer sahip bir başlatıcı olarak karşımıza çıkıyor **Helix Launcher**. Daha çok **hız ve kararlı çalışmaya odaklanmış** olan bir yapıya sahip olan Helix Launcher ile daha eski tarz bir android telefonunuz varsa tercih sebebiniz olabilir. Performans olarak düşük bir android işletim sistemi yüklü cihazda diğer başaltıcılara göre gözle görünür hız farkı yaratmaktadır. **Helix Launcher 2** ise bu sıralarda beta aşamaya gelmiş ve Helix Launcher&#8217;ın biraz daha görsellik eklenmiş hali olarak yorumlanabilir.

**Android** ana ekranı için başlatıcılara daha ekleyebileceğimiz **GoLauncher** veya **Zeam** olabilir. Ancak yukarıdaki üçlü Android yüklü bir telefonda kullanıcıların ilk etapta denemek isteyecekleri ve karar vermesi güç, görsel olarak zengin başlatıcılar olarak ön plana çıkıyor.

**Android işletim sistemi yüklü bir cep telefonunuz mu var?** Ana ekran başlatıcısı olarak yukarıdakilerden hangisini kullanıyorsunuz? Ya da **Android Market** üzerinde hoşunuza giden paylaşmak istediğiniz **android masaüstü bileşenleri**, temaları ve tabii ki **ana ekran başlatıcıları** varsa yorumlarınızla katkıda bulunabilirsiniz.