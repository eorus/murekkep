---
title: Wordle ile Metinlerden Kelime Bulutları Oluşturun
author: Alper
type: post
date: 2009-03-26T14:44:42+00:00
url: /wordle-ile-metinlerden-kelime-bulutlari-olusturun/
post-thumb:
  - https://www.murekkep.org/mini/wordle-mini.jpg
  - https://www.murekkep.org/mini/wordle-mini.jpg
dsq_thread_id:
  - 952674133
categories:
  - Google

---
[Wordle][1], kendisine sunacağınız herhangi bir yazıdan veya metinden &#8220;**kelime bulutları**&#8221; oluşturabileceğiniz bir sitedir. **Wordle** oldukça basit bir mantıkla belirttiğiniz metindeki kelimeleri hangi sıklıkla kullanıldığına göre dağıtır. Buna göre **Wordle** üzerinde oluşan kelime bulutunda kimi kelime daha büyük kimisi daha küçük gözükür. **Etiket** bulutlarından aşina olduğumuz üzere büyük olan kelime sizin sunmuş olduğunuz metinde daha fazla geçtiği için **Wordle** oluşturduğu kelime bulutunda böyle bir **hiyerarşi** ile çalışır.

**Etiket bulutu nedir**? diye soracak olursanız. Kısaca yukarıda belirttiğimiz tanımlamanın yanısıra ayrıntılı bilgi olması açısından **Vikipedi** üzerindeki [Etiket Bulutu][2] yazısına bakabilirsiniz.

**Wordle için bu yazıda geçen kelimelerden bir kelime bulutu oluşturup bakmak istersek aşağıdaki gibi bir resim ortaya çıkıyor.**  
<!--more-->

**Wordle** ile herhangi bir yazının ya da oluşturacağınız metnin kelime bulutunu çıkarabilirsiniz. Wordle bunun yanısıra del.icio.us kullanıcı adınızı kullanarak, **del.icio.us** üzerine kaydettiğiniz yerimlerine (**bookmarks**) atadığınız etiketleri alarak bir kelime bulutu oluşturabilmektedir.

Wordle bir **metin içeriği** ve delicious bookmarklarınızın yanısıra herhangi bir sitenin, günlüğün **besleme** (feed) adresini kullanarak o sitede geçen kelimelerden bir kelime bulutu oluşturabiliyor. Bunun için istediğiniz blog adresini, **blog** adresinin beslemesini (**rss feed**), ya da herhangi bir sitenin atom ya da rss beslemesini girebiliyorsunuz.

**Wordle&#8217;da Mürekkep.org üzerinde geçen kelimelerden bir kelime bulutu oluşturup bakmak istersek aşağıdaki gibi bir resim ortaya çıkıyor.**

Wordle üzerinde bir metin kaynağından, **delicious** yerimlerinden ya da bir blogun **rss beslemesi**nden kelime bulutu oluşturduğunuzda, oluşan **kelime bulutu görüntüsü** üzerinde her şekilde düzenleme yapabiliyoruz. 

**Wordle** ile oluşan kelime bulutlarının görselini istediğiniz gibi değiştirebiliyorsunuz. Wordle bu aşamada oluşan kelime bulutunun **yazı tipini**, **arkaplan rengini**, ön planda hangi renklerin kullanılacağını değiştirmenize olanak sağlıyor. Bu aşamada Wordle&#8217;ın kelime bulutunuzu özelleştirme konusunda oldukça fazla alternatif sunduğunu söyleyebiliriz. 

**Üyelik** gerektirmeden **ücretsiz** ve **hızlı** bir şekilde **kelime bulutları** oluşturabileceğiniz Wordle ile yarattığınız kelime bulutlarının çıktısını alabiliyorsunuz. Ya da resim olarak kaydetmek istiyorsanız ekran görüntüsünü alıp, bilgisayarınıza kaydedebilirsiniz.

 [1]: https://www.wordle.net/
 [2]: https://tr.wikipedia.org/wiki/Etiket_Bulutu