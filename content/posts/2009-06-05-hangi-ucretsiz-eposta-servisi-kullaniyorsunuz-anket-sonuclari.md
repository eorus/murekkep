---
title: Hangi Ücretsiz Eposta Servisi Kullanıyorsunuz Anket Sonuçları
author: Alper
type: post
date: 2009-06-05T09:23:50+00:00
url: /hangi-ucretsiz-eposta-servisi-kullaniyorsunuz-anket-sonuclari/
post-thumb:
  - https://www.murekkep.org/mini/postakutusu.jpg
dsq_thread_id:
  - 949482848
tags:
  - internet
  - sosyal medya

---
Hangi ücretsiz eposta servisini kullandığınızı belirtebileceğiniz bir anketi sitenin sağ tarafında geçen ay boyunca görmüşsünüzdür ve belki uğradığınızda oy kullanmışsınızdır. Anket içerisinde yer alan **ücretsiz eposta hizmeti sağlayan servisler** olarak Gmail, Hotmail, Yahoo Mail ve Mynet&#8217;i anket içerisinde sunmuştuk. Ve bunların dışında tercih sebebi olabilecek **ücretsiz eposta** servislerini diğer kısmında belirtebiliyordunuz. 

**Hangi ücretsiz eposta hizmetini kullanıyorsunuz?** sorusunu sorduğumuz anketimiz sonuçlandı. Yeni anket başlığını duyurmadan önce tercih edilen ücretsiz eposta servislerinden, **anket** sonucuna göre öne çıkanları sayısal olarak belirtelim. 

[Hangi ücretsiz eposta hizmetini kullanıyorsunuz?][1] anketine **toplam 512 oy** gelmiş. Bu 512 oy içerisindeki dağılım ise şu şekilde sıralanıyor. **Hotmail ücretsiz eposta servisi**, aldığı **302 oy** ve oluşturduğu **%59 pay** ile ilk sırada yer aldı. Hotmail&#8217;ı bir başka popüler eposta servisi olan **[Gmail][2]**, aldığı **158 oy** ve **%31 pay** ile takip etti. Yahoo&#8217;nun eposta servisi **[Yahoo Mail][3]** ise **26 oy** alarak %5&#8217;lik bir dilime sahip oldu ve üçüncü sırayı aldı. **[Mynet][4]** ise **17 oy** ve % 3&#8217;lük pay ile bu sıralamayı dördüncü sırada bitirdi. Diğer kısmına sadece 9 oy geldiğini düşünürsek genel olarak hangi ücretsiz eposta servislerini kullanıyorsunuz başlığındaki eğilimin esas bu dört ücretsiz eposta servisinde toplanmış olduğunu görebiliyoruz. Hatta paylarına baktığımızda Hotmail ve Gmail başı çekiyor. 

Günümüz eposta kullanımına baktığımızda **ücretsiz eposta servislerinin adres uzantıları**, gene kullanılan sosyal ağ ortamına göre tercih edilebilir bir hal alabiliyor. Örneğin bir **msn kullanıcısı**, msn kullanmak için [Hotmail][5] ya da Live uzantılı bir adres alması gerektiğini düşünüyor. Aynı şekilde Yahoo için oluşturulan bir hesabın çoklu şekilde Flickr ve diğer servisleri kapsadığını biliyoruz. Diğer taraftan gömülü bir şekilde Google Talk kullanabileceğiniz ve tüm Google servisleriyle (takvim, dökümanlar vs..) bütünleşik çalışabileceğiniz, bileşenler ile beslemeleri takip edebileceğiniz tam donanımlı Gmail ile karşılaşıyoruz.

Sosyal medyanın etkisini görebildiğimiz bu anket içerisinde sadece eposta hizmeti vermekten ziyade aynı hesabın birçok farklı uygulamada kullanılabilir olmasının olumlu sonuçlarını görebiliyoruz. Şahsen ücretsiz eposta servisi olarak Gmail&#8217;ı tercih etsem bile burada msn ve türevi araçlar sayesinde Hotmail&#8217;ın önemli sayılabilecek derecede yaygın olduğunu görebiliyoruz.

 [1]: https://www.murekkep.org/hangi-ucretsiz-eposta-hizmetini-kullaniyorsunuz-2188
 [2]: https://www.gmail.com
 [3]: https://tr.mail.yahoo.com/
 [4]: https://www.mynet.com/
 [5]: https://www.hotmail.com/