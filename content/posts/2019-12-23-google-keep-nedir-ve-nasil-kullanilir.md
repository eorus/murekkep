---
title: Google Keep Nedir ve Nasıl Kullanılır?
author: Alper
type: post
date: 2019-12-23T13:08:22+00:00
url: /google-keep-nedir-ve-nasil-kullanilir/
featured_image: /wp-content/uploads/2019/12/google-keep-review.jpg
categories:
  - Mobil
tags:
  - android
  - ios
  - mesajlaşma uygulaması
  - snapchat
  - uygulama
  - windows

---
**Google Keep nedir ve nasıl kullanılır**? Dünyanın en popüler arama motorlarından Google tarafından geliştirilen **not alma ve liste hazırlama uygulaması Google Keep** hakkında bilinmesi gereken tüm detayları bu yazıda bulabilirsiniz. Google Keep uygulaması, Android ve iOS akllı telefonların yanısıra bilgisayar ortamında tarayıcı üzerinden de kullanılabilen oldukça avantajlı özelliklere sahiptir.

Google Keep uygulaması ilk bakışta sadece not alma amaçlı gibi düşünülse de, hayatı oldukça kolaylaştıran özelliklere sahiptir. Bunlara kısaca değinmek gerekirse, yazılı not alma, resimli not alma, sesli not alma ve onay listesi (checklist) gibi farklı türde notlar almanızı sağlayan çeşitliliğe sahiptir.

Özellikle mobil-desktop entegrasyonu sayesinde bilgisayardayken aldığınız notu daha sonra kolaylıkla telefonunuzdan görebilir, değiştirebilirsiniz. Bu sayede notlarınız her zaman yanınızda olur ve asla kaybolmaz. En büyük artıları arasında yer alan senkronizasyon ile beraber bağlı olduğu hesaptaki tüm cihazlarda eş zamanlı olarak güncelleme imkanı sunar.

## Google Keep Nedir?

**Not alma ve liste hazırlama uygulaması Google Keep**, Android ve iOS platformları üzerinden kullanıcıların akıllı telefonlarına yükleyebilecekleri, dijital not alma isteklerine cevap vermek üzerine hayata geçirilmiş bir projedir.

Google Keep uygulaması ile aklınızdakileri hızlı şekilde kaydedip, daha sonra doğru zamanda veya doğru yerde kaydettiğiniz notlarla ilgili hatırlatıcılar alabilirsiniz. Hareket halinde olduğunuzda Google Keep kullanmanız yine kolaydır. İsterseniz konuşarak sesli bir not girebilirsiniz. Hatta bu sesli notunuz otomatik olarak yazıya dönüştürülebilir. Oldukça kullanışlı değil mi? Bir posterin, makbuzun ya da dokümanın fotoğrafını çekebilir ve daha sonra kolayca düzenlemek için saklayabilirsiniz. Google Keep, aklınızdaki bir düşünceyi veya bir listeyi daha sonra kullanmak için kaydetmenizi ve arkadaşlarınızla ya da ailenizle paylaşmanızı kolaylaştırır.<figure class="wp-block-image size-large">

<img src="https://www.murekkep.org/wp-content/uploads/2019/12/google-keep-review.jpg" alt="" class="wp-image-18593" srcset="https://www.murekkep.org/wp-content/uploads/2019/12/google-keep-review.jpg 900w, https://www.murekkep.org/wp-content/uploads/2019/12/google-keep-review-300x182.jpg 300w, https://www.murekkep.org/wp-content/uploads/2019/12/google-keep-review-768x466.jpg 768w" sizes="(max-width: 900px) 100vw, 900px" /> </figure>

Google Keep, sadece mobil cihazlar için hazırlanmış bir not alma uygulamasından çok daha fazlası olmak adına çeşitli özellikler sunmaktadır. Bu özelliklerin en başında ise liste oluşturma gelmektedir. Hemen aklınıza alışveriş listesi geldi değil mi? Yapılacaklar listesi olarak da kullanılabilen bu özellik ile kullanıcılar, işaretleme desteği sunan listelerini uygulama üzerinden hazırlayabiliyorlar.

Google Keep uygulaması ile gelen bir diğer önemli özellik ise, renkli not sayfalarıdır. Kullanımı daha verimli bir hale getirmek için renkli not kağıtları sunulmaktadır. Bununla beraber not içerisindeki önemli noktaları vurgulamak için üstü çizili yazılar da hazırlanabilmektedir. Bunların dışında notlara fotoğraf veya video eklemek, söz konusu fotoğraflar üzerine notlar kaydetmek ve ses kaydı oluşturmak gibi detaylar da Keep ile mümkündür. Ayrıca sesli yazdırma özelliği ile Google Keep üzerinde klavye kullanmadan notlar almak oldukça kolay bir şekilde gerçekleştirilebilir. Google Keep nasıl kullanılır? Aşağıdaki liste aracılığı ile yardım alabilirsiniz.

## Google Keep Nasıl Kullanılır?

**Aklınızdakileri kaydedin**

Google Keep&#8217;e notlar, listeler ve fotoğraflar ekleyin. Zamanınız az mı? Sesli not kaydedin, Keep onu daha sonra bulabilmeniz için yazıya dönüştürsün.

**Fikirlerinizi arkadaşlarınızla ve ailenizle paylaşın**

Keep notlarınızı başkalarıyla paylaşarak ve onlarla gerçek zamanlı bir şekilde notlar üzerinde ortak çalışarak sürpriz partinizi kolayca planlayın.

**İhtiyacınız olan şeyi hızlıca bulun**

Notları hızlı şekilde düzenlemek ve işlerinize devam etmek için onları renklendirerek ve etiketler ekleyerek kodlayın. Kaydettiğiniz bir şeyi bulmanız gerektiğinde basit bir aramayla ona ulaşın.

**Her zaman ulaşılabilir**

Keep; telefonunuzda, tabletinizde, bilgisayarınızda ve Android giyilebilir cihazlarda çalışır. Eklediğiniz her şey tüm cihazlarınızda senkronize edilir, böylece düşünceleriniz de her zaman yanınızda olur.

**Doğru zamanda doğru not**

Marketten bir şeyler almayı hatırlamanız mı gerekiyor? Konuma dayalı bir hatırlatıcı ayarlayın, markete geldiğinizde alışveriş listeniz otomatik olarak karşınıza gelsin.

**Her yerde kullanılabilir**

Google Keep&#8217;i web&#8217;de https://keep.google.com adresinden deneyebilir ve https://g.co/keepinchrome adresindeki Chrome Web Mağazası&#8217;nda bulabilirsiniz.

Google Keep uygulaması klasik not alma ve liste hazırlama alışkanlıklarını, birçok açıdan aynı şekilde dijital ortama aktarmanın yolunu son kullanıcıya kolay bir şekilde sunmaktadır. Güzel olan ise Google Keep aktif bir şekilde geliştirilmeye devam edilmektedir.

Google Keep uygulamasını Google Play ve App Store’dan ücretsiz olarak alabilirsiniz &nbsp;<a href="https://play.google.com/store/apps/details?id=com.google.android.keep&hl=tr" target="_blank" rel="noreferrer noopener" aria-label=" (yeni sekmede açılır)">Google Play</a>&nbsp;|&nbsp;<a href="https://apps.apple.com/us/app/google-keep-notes-and-lists/id1029207872" target="_blank" rel="noreferrer noopener" aria-label=" (yeni sekmede açılır)">App Store</a>
