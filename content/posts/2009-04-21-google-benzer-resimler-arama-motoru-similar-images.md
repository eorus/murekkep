---
title: 'Google Benzer Resimler Arama Motoru: Similar Images'
author: Alper
type: post
date: 2009-04-20T23:25:11+00:00
url: /google-benzer-resimler-arama-motoru-similar-images/
post-thumb:
  - https://www.murekkep.org/mini/google_logo.jpg
dsq_thread_id:
  - 950048115
categories:
  - Google

---
**Benzer resimleri arama** konusunda birkaç yeni resim arama motorunu tanıtmıştık. Bu **resim arama motorları** sizden genelde benzerini bulmak istediğiniz görseli, resmi yüklemenizi isterler. Yüklemiş olduğunuz resme göre benzerini karşılaştırıp arama sonucunu size sunarlar.

Geçtiğimiz ay tanıtmaya başladığımız resim arama motorlarından &#8220;[TinEye Resim Arama Motoru][1]{.broken_link}&#8221; ve &#8220;[Benzer Resimler Arama Motoru Gazopa][2]{.broken_link}&#8220;, **benzer resimleri** bulmak konusunda şu anda sadece bu işi yapan arama motorları olarak karşımıza çıkmışlardı. Özellikle **TinEye resim arama motoru** sonuçlarının oldukça verimli olduğunu biliyoruz.

Google görseller olarak bildiğimiz Google&#8217;ın resim arama motoru ise yakın zamanda [renge göre resim arama][3]{.broken_link} ve [boyuta göre resim arama][4]{.broken_link} konusunda resim arama kriterlerini zenginleştirerek gelişmeye devam etmişti.

Google Labs&#8217;ın şu an için deneysel olarak sunduğu **Similar Images**, benzer resimler arama motoru, <a href="http://googleblog.blogspot.com/" target="_blank">Resmi Google Günlüğü</a>&#8216;nde tanıtıldı. Önce **Google benzer resimler arama motoru** Similar Images hakkında bilgi verelim. <!--more-->

### Similar Images &#8211; Benzer Resimler

Yeni fikirler konusunda araştırma ve beyin fırtınası yapan Google Labs tarafından geliştirilen **Similar images** için Google görseller olarak bilinen resim arama sayfasının, benzer resimleri bulmaya yönelik geliştirilmiş hali diyebiliriz. [Google][5] diyor ki;

> Resim arama her türlü görseli bulabileceğiniz bir araç fakat bazen aradığınız resmi kelimelerle ifade ederek bulabilmek zor olmaktadır. Yeni benzer resimler özelliği bu fikir ile ortaya çıktı. Benzer resimleri kullanarak mevcut arama sonucunda gözüken resimlere benzer olanları sadece benzer linkine tıklayarak bulabilirsiniz. Bunun için aradığınız metni detaylandırmanıza gerek olmadan görsel sonuçlar üzerinden benzerliği kullanarak sonuçlara ulaşabilirsiniz.

Similar images sayfası : http://similar-images.googlelabs.com/

Oldukça faydalı ve sonuçlarının gayet iyi olduğunu düşündüğüm similar images üzerinde birkaç test yapalım. Arama kelimemiz &#8220;atatürk&#8221; olsun.

Benzer resimler arama motorunda &#8220;atatürk&#8221; şeklinde arattığımızda gelen sonuçların alt kısmında &#8220;**similar images**&#8221; linkini görebiliyoruz. Benzerinin getirilmesini istediğimiz görselin altındaki &#8220;**similar images**&#8221; linkine tıklıyoruz ve aşağıdaki gibi benzer sonuçlarla karşılaşıyoruz.

Google örnek olarak &#8220;jaguar&#8221; kelimesini aratmış ve gelen sonuçlarda hem hayvan olarak jaguar hem de otomobil markası olarak jaguar yer alıyor. Aynı şekilde &#8220;paris&#8221; diye arattığınızda şehir olan paris ve paris hilton ile karşılaşabiliyorsunuz. Bu aşamadan sonra karşınıza çıkan arama sonuçlarından benzer olanını görmek istediğiniz resmin altındaki linke tıklamanız yeterli oluyor.

Google görsellerin yenilenme ve gelişim süreci içerisinde benzer resimlere ulaşmanın **similar images** ile oldukça kolay ve hızlı bir hale dönüştüğünü görebiliyoruz. Google tarzı ve kolaylığı ile sadece birkaç tıklama ve çok fazla aratılan kelimeyi detaylandırmadan çıkan resim sonuçları üzerinden benzer olanları bulunabiliyor.

Henüz deneysel olarak kullanılabilen **similar images** tüm resim sonuçları için benzer linki göstermiyor. Sadece benzerini gösterebileceklerinin altında benzer resimler linkini bulabiliyorsunuz.

Bu arada Google Labs&#8217;ın yeni arayüzü ve takip aracı olarak google labs rss ve igoogle bileşeni hizmete girdi. Similar images özelliğinin Google Labs üzerindeki sayfasına buradan bakabilirsiniz. Detaylar ise resmi google günlüğünde.

[Hard at play in Google Labs with Similar Images and Google News Timeline][6]

 [1]: https://www.murekkep.org/tineye-resim-arama-motoru-876
 [2]: https://www.murekkep.org/resim-arama-motoru-gazopa-2087
 [3]: https://www.murekkep.org/google-gorseller-renklere-gore-arama-1900
 [4]: https://www.murekkep.org/google-gorselleri-boyutuna-gore-arayin-993
 [5]: http://google.com.tr
 [6]: http://googleblog.blogspot.com/2009/04/hard-at-play-in-google-labs-with.html