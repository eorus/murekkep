---
title: Thunderbird 3 nasıl bir şey olacak ?
author: Fatih
type: post
date: 2008-01-31T10:32:43+00:00
url: /thunderbird-3-nasil-bir-sey-olacak/
categories:
  - Masaüstü
tags:
  - yazılım

---
Mozilla Firefox&#8217;un başarısının ardından ne yazık ki Thunderbird de aynı oranda geliştirici kaybetti ve biraz ilgiden yoksun kaldı. Geçen zaman içindeki ana geliştiricilerden bazılarının çıkması da işi daha kötü yapmıştı. Bu yüzden Mozilla Şirketi Thunderbird&#8217;ü tarihin gömülü sayfalarına göndermemek için yeni bir şirket kurdu ve sadece Thunderbird ile ilgilenmeleri için talimatta bulunmuştu. Bu yeni şirket&#8217;in adı &#8220;**MailCo**&#8221; oldu ve şirketin başına da eski ActiveState çalışanı David Ascher getirildi. David Ascher&#8217;in bu yeni görevindeki misyonu sadece yeni geliştiriciler bulup Thunderbird&#8217;ü daha iyi hale getirmek değil, aynı zamanda daha iyi bir ticari plan kurup kendi ayakları üzerinde durabilmektir.

Thunderbird&#8217;ün çok kullanılmamasının sebebi ise eksik bir ajanda özelliği ve işini görmeyen bir arama özelliği katmanıdır. Maalesef bu iki özelliğin olmaması yüzünden kullanıcıların çoğu başka alternatiflere yöneliyorlar, örneğin Windows cephesinde **Outlook**, Linux cephesinde ise **Kontact + Kmail ikilisi, Evolution** gibi. Ayrıca **Google Calendar + Gmail** gibi ikililerin de gelişmesi ve iyi özellikleri sunması Thunderbird&#8217;e eskisi kadar ihtiyaç duyulmadığını gösteriyor.

David Ascher yeni kurulan firma sayesinde bu eksiklikleri giderek Thunderbird&#8217;ün eski ününe kavuşacağına inanıyor. Ayrıca kodların tümden optimize edilmesi ve düzenlenmesinin gerektiğine inanıyor. **Thunderbird 3**&#8216;de [**Lightning**][1] üzerine kurulmuş bir ajanda olacağını ve daha gelişmiş arama özelliğinin bulunacağını da belirtiyor. Thunderbird 3&#8217;de beklenen yeni özellikler bir [Wiki][2] sayfasında da yer alıyor.

Daha fazla bilgi için kendisi tarafından ele alınan ve mail-listelerine yollanmış bir e-posta&#8217;yı okuyabilirsiniz.

Bana göre Thunderbird&#8217;ün eskisi kadar kullanılmamasının iki tane ana sebebi var. Bunlardan ilki şüphesiz Web 2.0 furyası ile gelen her şeyi &#8216;çevrimiçi&#8217; yapabilme kapasitesi ve ikincisi olarak da Mozilla şirketinin tüm dikkatini Firefox&#8217;a vermesidir. Daha önce [bahsettiğimiz Mozilla Prism&#8217;de][3]{.broken_link} de görüldüğü gibi Gmail + Prism ikilisi ile enfes şekilde işleyen bir hayali _&#8216;masaüstü e-posta istemcisi&#8217;_ kurabiliyoruz. Önümüzdeki aylarda Thunderbird ile olan gelişmeleri yakından takip etmek lazım. Umarım Thunderbird&#8217;ün gelişmesi Firefox&#8217;un başarası ile ters orantılı olacak şekilde gelişmez.

Kaynaklar: [[1][4]],[[2][5]]

 [1]: https://www.mozilla.org/projects/calendar/lightning/
 [2]: https://wiki.mozilla.org/Thunderbird:Thunderbird3
 [3]: https://www.murekkep.org/linux-ve-mac-icin-mozilla-prism-477
 [4]: https://www.pro-linux.de/news/2008/12257.html
 [5]: https://www.pro-linux.de/news/2007/11826.html