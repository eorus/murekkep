---
title: Gmail Yanlışlıkla Gönderilen Epostaları Geri Alma Özelliğini Ekledi
author: Alper
type: post
date: 2009-03-20T09:35:56+00:00
url: /gmail-yanlislikla-gonderilen-epostalari-geri-alma-ozelligini-ekledi/
post-thumb:
  - https://www.murekkep.org/mini/gmaillogo.jpg
  - https://www.murekkep.org/mini/gmaillogo.jpg
dsq_thread_id:
  - 946670107
categories:
  - Google
tags:
  - internet

---
[Gmail][1] yanlışlıkla gönderilen **epostaları (email) geri alma özelliğini** ekledi. Şöyle bir düşündüğümüzde bile hayat kurtaran bir özellik olduğunu görebiliyoruz. Gmail üzerinden email göndereceksiniz. Yeni bir eposta oluşturdunuz ve yazdınız. Herşey tamam. 

**Gönder** (Send) butonuna bastınız. Üst kısımda epostanızın gönderildiğine dair yazıyı görüyorsunuz. İşte bu aşamada Gmail artık 5 saniye kadar bir panik süresini kullanıcılarına veriyor. Mesajınız gönderildi. (**Your Message Has Been Sent**) yazısının yanında &#8220;**Undo**&#8221; linkini görebilirsiniz. 

Eğer yazdığınız **eposta** içerisine dosya ekleyecektiniz ve unuttuysanız. Ya da eklemeniz gereken önemli bir durum varsa ve atladıysanız artık Gönder (**Send**) butonuna bastıktan sonra yazmış olduğunuz epostayı geri çağırmak için **5 saniye** kadar bir geri alma süresine sahipsiniz. 

**Gmail** zaten gönderilmiş olan bir email konusunda bu işlemi yapmıyor. Ya da mail gönderdikten sonra bilgisayarınız kitlendi ve geri alma süresi olan **5 saniye** geçmiş oldu. Bu durumların hepsinde göndermiş olduğunuz eposta iletiliyor. Kısaca anlık olarak tam gönderme işleminin hemen sonrasında epostaların 5 saniye içerisinde geri alınabilmesi sağlanmış oldu. 

Sadece İngilizce Gmail kullananlar için geçerli olan bu özellik **Gmail Labs** tarafından sağ üst kısımda ayarlardan, labs sekmesinden aktif edilerek kullanılabiliyor. 

[New in Labs: Undo Send][2] | Gmail Blog

 [1]: https://gmail.com
 [2]: https://gmailblog.blogspot.com/2009/03/new-in-labs-undo-send.html