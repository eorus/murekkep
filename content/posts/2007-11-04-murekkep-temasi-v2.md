---
title: Mürekkep Teması V2
author: Alper
type: post
date: 2007-11-04T11:06:57+00:00
url: /murekkep-temasi-v2/
tags:
  - tema
  - wordpress

---
Evet bugün itibariyle [Mürekkep.Org][1] üzerinde kullanmakta olduğumuz temamızda sessiz bir değişim yaşadık. Arşivlerden baktığımda en son tema değişimini 25 Şubat 2007 tarihinde yapmışız. O tarihte Simpla temasından yola çıkarak kendi temamızı oluşturmuştuk. Üzerine uyguladığımız renk paletiyle zaman zaman renk güncellemeleri yapmıştık. Aslında yeni yıl itibariyle düşündüğümüz bu tema değişimini, özellike WordPress 2.3 &#8216;e tamamen geçiş yaptıktan sonra uygulamayı doğru bulduk. Belki dün itibariyle tarayıcılarının önbelleğini temizlemiş olan arkadaşlar farkına varmıştır. Gene de bazı küçük görsel değişikliklerden bahsetmek isterim.

En önemli değişiklik çok kabarmış olan css dosyasında gerçekleşti. Kullanılmayan ve yeni eklemelerle daha basit bir css dosyası oluşturduk. Sanıyorum bu sitenin açılışında bir miktar hızlanma sağlayacaktır. Farkına varmışsınızdır haftaiçi zaten üst kısmı değiştirmiştik. Alt kısma yeni bir erişim noktası eklendi. Anasayfada ise artık son yazdığımız 3 yazıyı gösteriyoruz. Geri kalanları yazı başlığı olarak takip edebiliyorsunuz. Abonelik sisteminin daha etkin şekilde kullanılması ve yaygınlaşmasını sağlamak, RSS kullanımını teşvik etmek amacıyla karşılama noktasında sunmayı uygun gördük.

Yeni Mürekkep arayüzünü en doğru şekilde görebilmek için lütfen tarayıcınızın ön belleğini temizleyiniz. Bunun dışında her zaman olduğu gibi bize [İletişim][2] sayfasındaki form aracılığı ile ya da bu yazıya bırakacağınız yorumlarınızla yönlendirmelerde bulunursanız seviniriz.

 [1]: https://www.murekkep.org
 [2]: https://www.murekkep.org/iletisim/