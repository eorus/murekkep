---
title: 'Friendbar ile Twitter ve Facebook Güncellemelerini  Kolayca Takip Edin'
author: Alper
type: post
date: 2009-02-08T14:16:20+00:00
url: /friendbar-ile-twitter-ve-facebook-guncellemelerini-kolayca-takip-edin/
categories:
  - Sosyal
tags:
  - facebook
  - sosyal medya
  - twitter
  - yazılım

---
Internet üzerinde yaygınlığı bilinen sosyal ağlar için özellikle Web 2.0&#8217;ın getirdiği uygulamalar içerisinde [Twitter][1] ve [Facebook][2]&#8216;u sayabiliriz. Arkadaşlarınızla olan twitter ve facebook bağlantılarınızı güncel tutabilmek için birçok takip sistemi bulunuyor. Ama bu takip yöntemleri her uygulama için farklı işliyor. Yani Twitter için ayrı, Facebook için ayrı diyebiliriz. Şimdi bu iki sosyal ağ için ikisini birden tek yerden takip edebileceğiniz bir [Firefox][3]{.broken_link} eklentisi mevcut.  
**Friendbar Firefox eklentisi** bu iki uygulama için oluşan güncellemeleri tarayıcınız içerisinden size düzenli olarak aktarıyor. Bu aktarımı yaparken gelmiş olan yazıyı gösterirken yanında Facebook ve Twitter üzerindeki fotoğraflarını getiriyor. Ayrıca bu araç çubuğu üzerinden gelen yazılara mesaj gönderebiliyorsunuz. <!--more-->

**Friendbar&#8217;ın sunmuş olduğu özellikler ise aşağıdaki gibi sıralanıyor.**

  * Friendbar üzerinden Facebook ve Twitter güncellemelerini takip etmek.
  * Arkadaşlarınızın Facebook fotoğraflarını dizi halinde Friendbar üzerinde görebilmek. İlgili fotoğrafların büyük hallerini görüntüleyebilmek. 
  * Büyütlmüş fotoğraf ya da albüm ismine tıklayarak bağlı olduğu siteye gidebilmek.
  * Yeni mesaj geldiğinde uyarı sistemi.
  * Twitter ve Facebook üzerine her bir uygulama için ayrı ayrı ya da tek bir gönderiyi ikisine birden yapabilmek.
  * O anda görüntülediğiniz websitesi için kısa site ismi oluşturabilme (tiny url)
  * Size gelen mesajlardaki linklere tıklandığında yeni sekmede açabilme

**Twitter** ve **Facebook** gibi servisleri kullanarak arkadaşlarınızla olan bağlantılarınızı yönetmek konusunda zaman problemi yaşıyorsanız **Friendbar** oldukça kullanışlı bir Firefox eklentisi olarak karşımıza çıkıyor. Özellikle internet üzerinde gezinirken en sık kullandığınız uygulamanın tarayıcınız olduğunu düşünürsek, hava durumu, not defteri, yer imleri, borsa bilgileri derken tek bir noktadan herşeyi takip edebilmenin keyfini Firefox eklentileri ile yaşıyorsunuz. 

Şu an için sadece Facebook ve Twitter için çalışan Friendbar&#8217;ın ileride diğer **sosyal ağları** desteklemesi mümkün gözüküyor. Böyle olduğunda çok daha kullanışlı bir pozisyona gelecektir diye düşünüyorum. Çünkü nasıl birçok websitesini tek tek ziyaret etmeyip tek elden beslemeler sayesinde ve ilgili programlar aracılığı ile takip edebiliyorsak (**Google Reader**) Friendbar&#8217;da sosyal ağların takibi konusunda merkezi yönetimi sağlayabilecek bir eklenti izlenimi veriyor. 

Friendbar eklentisini Firefox eklentileri sayfasından edinebilirsiniz.

 [1]: https://twitter.com
 [2]: https://www.facebook.com
 [3]: https://www.mozilla-europe.org/tr/firefox/