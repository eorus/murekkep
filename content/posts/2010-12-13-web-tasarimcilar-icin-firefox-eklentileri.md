---
title: Web Tasarımcılar için Firefox Eklentileri
author: Alper
type: post
date: 2010-12-13T15:28:13+00:00
url: /web-tasarimcilar-icin-firefox-eklentileri/
dsq_thread_id:
  - 953189951
categories:
  - Masaüstü
tags:
  - firefox
  - internet tarayıcı
  - yazılım

---
<a href="http://www.mozilla-europe.org/tr/firefox/" target="_blank" class="broken_link">Firefox</a> kullanıcı dostu arayüzü ile oldukça popüler bir şekilde kullanılmaktadır. Firefox kullanımı içerisinde firefox eklentileri ve bu eklentilerin sağladığı faydalarla bazen hem tarayıcı ortamında kolay bir web gezinimi, hem de belli başlı işlerde bu eklentilerin yararlarından faydalanırız.

**Web tasarımcılar için firefox eklentileri** dediğimiz zaman bunu bir iş olarak web tasarımcılara yüklememek gerekiyor. İnternet üzerinde blog yazan veya tasarıma ilişkin web çalışmalarında bulunan herkes için faydalı olabilecek firefox eklentilerinden bahsediyoruz.

Bu yazıda geçen web tasarımcılar için firefox eklentilerini kullanabilmek için öncelikle firefox web tarayıcısını edinmeniz gerekiyor.

**Ücretsiz** olarak indirdiğiniz firefox tarayıcısını bilgisayarınıza kurduktan sonra aşağıda belirtilen eklentileri firefox içerisine kurabilir ve kullanabilirsiniz.

## Web Tasarımcılar için Firefox Eklentileri

  1. <a href="http://getfirebug.com/" target="_blank">Firebug</a>  
    Firebug firefox eklentisi herhalde web tasarımı için kullanılabilecek en güzel eklentilerden birisidir. Firebug firefox eklentisi ile bir web sayfasını her açıdan gözlemleyebilirsiniz. Bu eklenti sayesinde bir web sayfasında gözlemlediğiniz **HTML** ve **Javascript** hatalarını düzeltebilir ve üzerinde değişiklik yapıp sonuçlarını izleyebilirsiniz.
  2. IE Tab  
    **Internet Explorer Tab** firefox eklentisi gene geliştirmeciler için güzel bir araç. Tasarımı yapılan bir web sitesinin her tarayıcıda aynı gözükmediğini biliyoruz. Bu duruma istinaden web tasarımcının hazırladığı web sayfasını hızlı bir şekilde Internet Explorer&#8217;da nasıl gözüktüğünü test etmek için IE Tab firefox eklentisi görevini güzel bir şekilde icra ediyor.
  3. Pixel Perfect  
    **Pixel Perfect firefox eklentisi** aslında firefox dışında firebug eklentisinin de kurulu olmasını gerektiren bir yapıya sahip. **Pixel Perfect** kurulduktan sonra Firebug içerisinde &#8220;Pixel Perfect&#8221; sekmesini görebileceksiniz. Böylelikle geliştirilen HTML üzerine nasıl bir web kompozisyonu oluştuğu kolayca izlenebiliyor.
  4. Web Developer  
    **Web Developer eklentisi** kurulduktan sonra kendi araç çubuğu ile firefox üst nmenüsüne yerleşir. Web Developer araç kutusu içerisinde stillerden div etiketlerine veya çözünürlük ayarlarına göre bir web sayfası üzerinde gösterilebilecek tüm elementleri ön plana çıkaran işlevlere sahip olursunuz.
  5. <a href="http://www.puidokas.com/portfolio/gridfox/" target="_blank" class="broken_link">GridFox</a>  
    Gridfox firefox eklentisi web sayfası üzerindeki bölümleme alanlarını harita karesi şeklinde gösterebilmeyi sağlar. Oldukça esnek bir yapıya sahip **gridfox**, web sayfası içeriğine göre tasarımcıya yerleşim karelerini tam olarak verir.

Web tasarımı için firefox eklentilerine daha fazlasını katabileceğimiz fazla sayıda firefox eklentisi mevcut. Firefox Addons üzerinden diğer eklentilere ulaşabilirsiniz. Şu an için 5 tanesini aktarsak bile yorumlarınızla ekleyebilirsiniz ya da bir başka yazımızda önünüze çıkabilir.