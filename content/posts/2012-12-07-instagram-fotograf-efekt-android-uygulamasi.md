---
title: Instagram Benzeri Fotoğraf Efekti Uygulayabileceğiniz 6 Android Uygulaması
author: bkazar
type: post
date: 2012-12-06T23:37:30+00:00
url: /instagram-fotograf-efekt-android-uygulamasi/
featured_image: /wp-content/uploads/2012/12/android-foto-uygulama-100x100.jpg
dsq_thread_id:
  - 961923359
categories:
  - Mobil
tags:
  - android
  - ios

---
Günümüzde üretilen tüm Android telefon modelleri için 5 ya da 8 megapiksel arka kamera tüm diğer gelişmiş özellikler gibi neredeyse bir standart halini aldı. Özellikle **Instagram fotoğraf efekti** uygulaması ve benzeri **eski fotoğraf efekti** mobil uygulamalarının ardından akıllı telefonlarının kamera özelliği çok daha fazla kişi tarafından kullanılmaya başladı.  Android platformunun Apple karşısında bir artısı olarak sayabileceğimiz bir özellik ise Android telefonların kamera kontrolü için çok daha fazla seçenek sunması. Beyaz ayarı ve pozlama değerini manual olarak ayarladığınızda Android telefon ile bile harika fotoğraflar çekebiliyorsunuz. En son rakamlara göre neredeyse aynı sayıda _mobil uygulama_ bulunmasına rağmen Apple cihazların özelliklerinin daha az açık olması bu konuda Android cihazları bir adım öne geçiriyordu. Gerçi iPhone App Store son zamanlarda aradaki farkı kapatabilecek mobil uygulama seçenekleriyle doldu. Peki Android telefonunuz ile **instagram fotoğraf efekti** çeşitlerini kullanmayı seviyorsunuz ancak Instagram’dan sıkıldınız ve kullanabileceğiniz yeni bir _fotoğraf efekt uygulaması_ aramaya başladınız. Sizin için bir liste hazırladık ve en başarılı 6 farklı <span style="text-decoration: underline;">Instagram fotoğraf efekti</span> verebileceğiniz mobil uygulamayı sizin için tanıttık.

<img class="aligncenter size-large wp-image-9678" title="android-foto-uygulama" src="https://www.murekkep.org/wp-content/uploads/2012/12/android-foto-uygulama-400x266.jpg" alt="android-foto-uygulama" width="400" height="266" srcset="https://www.murekkep.org/wp-content/uploads/2012/12/android-foto-uygulama-400x266.jpg 400w, https://www.murekkep.org/wp-content/uploads/2012/12/android-foto-uygulama-50x33.jpg 50w, https://www.murekkep.org/wp-content/uploads/2012/12/android-foto-uygulama-125x83.jpg 125w, https://www.murekkep.org/wp-content/uploads/2012/12/android-foto-uygulama-300x200.jpg 300w, https://www.murekkep.org/wp-content/uploads/2012/12/android-foto-uygulama-457x305.jpg 457w, https://www.murekkep.org/wp-content/uploads/2012/12/android-foto-uygulama.jpg 600w" sizes="(max-width: 400px) 100vw, 400px" /> 

### 1. Lightbox Photos: Instagram Fotoğraf Efekti, Bulut Fotoğraf Depolama

Aslında Lightbox Photos mobil uygulaması, ilk etapta yalnızca iPhone tarafından kullanılabilen Instagram’a Android tarafının verdiği bir cevap sayılabilir.  Instagram fotoğraf efekti çeşitlerine benzeyen fotoğraf filtreleri, Facebook, Twitter gibi sosyal ağlara olan destek ve anında internete fotoğraf yükleme özellikleri ile gerçekten yakın bir rakip aslında. Lightbox uygulamasını ilk yüklediğinizde sizden bir “Lightbox hesabı” isteyecektir. Birkaç adımda kaydolduktan sonra fotoğraf çekmeye hazırsınız. Fotoğrafı çekin, fotoğraf efekti ekleyin ve bırakın uygulama direkt sizin Lightbox online hesabınıza fotoğrafları yüklesin. (Evet iOS5 üzerindeki iCloud uygulamasının yaptığına çok yakın.) Çektiğiniz fotoğrafları daha sonra online hesabınıza erişebildiğiniz her cihazdan (tablet pc ya da masa üstü bilgisayar) ulaşabiliyorsunuz. Çektiğiniz fotoğraflara filtre ekleyebiliyorsunuz fakat açık olmak gerekirse fotoğraf efekt çeşitleri biraz az. Sosyal ağlara paylaşım özelliği ise inanılmaz kolay ve gelişmiş. Lightbox ile çektiğiniz ve düzenlediğiniz fotoğrafları Facebook, Foursquare, Twitte ve Tumblr üzerinde direkt olarak paylaşabiliyorsunuz. (Fotoblogger’lar bu özelliği çok sevecek.) Lightbox Photos uygulamasının en güzel özelliği ise internet ya da şebeke bağlantısına ihtiyaç duymadan da çalışabilmesi.

### 2. Magic Hour: Harika Fotoğraf Efektleri

Akıllı telefonunuz için binlerce instagram benzeri fotoğraf efekti uygulaması bulabilirsiniz ama Magic Hour kesinlikle aralarındaki en iyisi. 1.75$ fiyatı olan bu fotoğraf efekt uygulaması size tam 40 farklı fotoğraf efekti (“Emo”dan “Kartpostal”a kadar) kullanma imkanı veriyor. Hatta bu kadar çeşit yetmez diyorsanız daha fazlasını bedavaya indirmenize imkan sağlıyor. Temelde Magic Hour, Hipstamatic mobil uygulamasının Android versiyonu sayılabilir. Fakat Magic Hour ile satın alacağınız fotoğraf filtrelerine hiçbir ücret ödememenizin yanı sıra kendi fotoğraf efektlerinizi yapıp kaydedebiliyorsunuz. Bazı filtreler çok başarılı olmasa da beğendiklerinizi “My Filters” tabına ekleyip kolayca kullanabilirsiniz. Magic Hour maalesef fotoğraflarınızı yakınlaştırmanızı ya da döndürmenizi sağlayamıyor. Yine de vereceğiniz paranın hakkını veren bir mobil fotoğraf uygulaması.

Magic Hour Android fotoğraf efekti uygulaması indir>>

### 3. PicSay Pro: Harika Fotoğraf Editörü

Google Play Store üzerindeki tüm kullanışlı fotoğraf editör uygulamaları arasında PicSay Pro hiç şüphesiz en iyisi. Yalnızca taşıdığı abartılı sayılabilecek fiyat etiketi insanı birazcık uygulamadan soğutuyor. PicSay Pro ile fotoğraflarınıza bir çok efekt uygulayabiliyorsunuz. Fotoğrafa yılbaşı şapkası ekleme, çizgi film konuşma balonu ekleme, clip art ekleme ya da fotoğrafa yazı yazma yalnızca birkaç özelliği. Bunun yanı sıra kırmızı göz yok edici, kırpma ve düzeltme, renk düzenleme ve keskinleştirme bile yapabiliyorsunuz. PicSay Pro ile herhangi bir fotoğrafa instagram efekti ekleme işlemini bile yapabiliyorsunuz. Bu kullanışlı fotoğraf editörü ile saatlerinizi fotoğraf düzenleme ile harcayacaksınız, emin olun.

### 4. Pocketbooth:Akıllı Telefonunuzdaki Fotoğraf Kabini

Google Play Store üzerinde aslında birçok kabin fotoğraf efekti veren mobil uygulama bulunuyor. Tablet bilgisayarınız veya akıllı telefonunuz ile çektiğiniz fotoğraflara fotoğraf kabininde çekilmiş efekti verebileceğiniz en başarılı program Poketbooth. Şu an için Amazon App Store üzerinden satın alabileceğiniz bu uygulama diğer fotoğraf efekt uygulamalarının aksine akıllı telefonunuzun ön kamerasını kullanabiliyor. Böylece fotoğraf çekerken kendinizi görebiliyorsunuz. Fotoğrafı çektikten sonra uygulama ardı ardına 4 adet fotoğraf çekiyor, gerçek bir fotoğraf kabininde olduğu gibi. Çektiğiniz ve fotoğraf efekti uyguladığınız çalışmanızı e-mail, MMS, Facebook ya da Twitter üzerinden paylaşabiliyorsunuz. Project Box Pocketbooth 2 dolarlık fiyatını hak eden eğlenceli bir uygulama

### 5. Action Snap: Hızlı Hareket Eden Nesneleri Çekebilirsiniz

Çoğu zaman bir işi yapabilmek için en basit yol en iyi yoldur. Action Snap bu tezin canlı kanıtı niteliğinde bir mobil uygulama. Şirin fakat yaramaz bir çocuğu, çılgın evcil hayvanınızı ya da bir spor müsabakasını çekerken hareketi durduramamaktan yakındığınız olmuştur. İşte Action Snap size akıllı telefonunu ile daha “sabit” fotoğraflar çekmenizde yardımcı oluyor. Nasıl mı? Mantık çok basit, arka arkaya birkaç fotoğraf çek ve üst üste bindirerek en sabit görüntüyü sun. Fotoğraflar arasındaki süreyi 0.1 saniyeden 5 saniyeye kadar kendiniz ayarlayabiliyorsunuz. Action Snap mobil uygulamasının ücretsiz olması da cabası.

### 6. HDR Camera: Fotoğraflarınıza Derinlik ve Detay Katın

iPhone 4S kamera uygulaması ile fotoğraflarınıza HDR efekti yapabiliyorsanız, Android telefonunuz ile neden yapamayasınız? Denediğimiz birçok HDR uygulaması içinde HDR Camera en iyi sonuçları veren mobil uygulama olmayı başardı. Böyle uygulamalar HDR yöntemini kullanarak aydınlık ve karanlık alanlar arasında daha detaylı renk ve gölge geçişi sağlıyor. Yani güneşli havada çektiğiniz fotoğraflarda gölgede kalan kısım da güneşte kalan kısım da net bir şekilde görülebiliyor. HDR yöntemi üç farklı pozlama değerinde fotoğraf çekip üst üste koyarak tek bir fotoğraf oluşturuyor. Fakat HDR yaparken karşılaşıla yaygın sorun üç fotoğraf arasında titrek ellerinizden ya da hareketli objelerden kaynaklanan bozukluklar. HDR Camera bunu engelleyerek en iyi sonucu size sunuyor. HDR Camera da ücretsiz mobil uygulama seçeneklerinden.

&nbsp;