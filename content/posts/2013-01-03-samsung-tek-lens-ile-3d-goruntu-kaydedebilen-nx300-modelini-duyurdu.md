---
title: Samsung Tek Lens ile 3D Görüntü Kaydedebilen NX300 Modelini Duyurdu
author: bkazar
type: post
date: 2013-01-03T21:23:18+00:00
url: /samsung-tek-lens-ile-3d-goruntu-kaydedebilen-nx300-modelini-duyurdu/
featured_image: /wp-content/uploads/2013/01/samsung-nx-300-100x100.jpg
dsq_thread_id:
  - 1006770293
categories:
  - Fotoğraf
tags:
  - samsung

---
CES 2013 fuarının yalnızca birkaç hafta sonra gerçekleşecek olması nedeniyle şu sıralar tüm markalar 2013 yılı için yeni modellerini tanıtma yarışına girdiler. Samsung NX300 adındaki gerçekten başarılı bir fotoğraf makinesi ile bu yarışa katıldı. Dünyanın ilk tek lens 3D görüntü kaydeden fotoğraf makinesi olması NX300’ü daha da farklılaştırıyor. Öncelikle Samsung NX 300 teknik özelliklerinden bahsedelim. Bu yeni fotoğraf makinesi Galaxy Camera gibi Android işletim sistemiyle çalışmıyor olmasına rağmen yüklü bir uygulama sayesinde Android ve İOS akıllı telefonlar ile kontrol edilebilecek. [Canon 6D][1]{.broken_link} dahili Wi-Fi özelliğiyle bu desteği sunan bir başka fotoğraf makinesiydi hatırlarsanız. Bu yüzden yüksek standartlar tutturulmuş diyebiliriz. Donanım özellikleri konusunda ise Samsung NX300 20,3 Mega Piksel APS-C sensör ile yüksek baskı boyutlarına uyumlu fotoğraflar çekebiliyor. 1/6000 gibi gayet iyi bir maksimum perde hızına sahip olmasının yanında 100-25600 ISO hassasiyeti değeri ile de standardı tutturmayı başarıyor. 3.31 inç AMOLED dokunmatik ekranı ile Samsung NX300 fotoğraf makinesinin tüm özelliklerini kontrol edebiliyorsunuz. Yeni bir hibrit AF sistemi ile çok daha hızlı ve keskin netleme yapmanızı sağlayan fotoğraf makinesinde çift bant Wi-Fi kapasitesi ile 3D video yeteneğine sahip DRIMe IV işlemci de bulunuyor.

<img class="aligncenter size-large wp-image-10391" alt="samsung-nx-300" src="https://www.murekkep.org/wp-content/uploads/2013/01/samsung-nx-300-397x400.jpg" width="397" height="400" srcset="https://www.murekkep.org/wp-content/uploads/2013/01/samsung-nx-300-397x400.jpg 397w, https://www.murekkep.org/wp-content/uploads/2013/01/samsung-nx-300-150x150.jpg 150w, https://www.murekkep.org/wp-content/uploads/2013/01/samsung-nx-300-100x100.jpg 100w, https://www.murekkep.org/wp-content/uploads/2013/01/samsung-nx-300-50x50.jpg 50w, https://www.murekkep.org/wp-content/uploads/2013/01/samsung-nx-300-99x100.jpg 99w, https://www.murekkep.org/wp-content/uploads/2013/01/samsung-nx-300-198x200.jpg 198w, https://www.murekkep.org/wp-content/uploads/2013/01/samsung-nx-300-303x305.jpg 303w, https://www.murekkep.org/wp-content/uploads/2013/01/samsung-nx-300.jpg 620w" sizes="(max-width: 397px) 100vw, 397px" /> 

3D video kısmı ise Samsung tarafından geliştirilmiş son derece özel bir sistemle kontrol ediliyor. Dünyanın ilk tek lensli 3D sistemi olmasının yanında 45mm f/1.8 lens gayet kaliteli. 2 boyutlu ya da 3 boyutlu çekimde kaliteli fotoğraflar çekebiliyorsunuz. Bunun yanında 60fps gibi son derece yüksek hızlarda 1080p video çekimi sağlaması bu lens/makine ikilisini vazgeçilmez bir kompakt makine haline getiriyor. Samsung NX300 fotoğraf makinesi fiyatı ise 20-50mm kit lens ve Adobe Lightroom ile 750$. Fakat 3D özelliğini kullanmak ve makinenin hakkını vermek istiyorsanız 600$ daha ödemeniz gerekiyor.

 [1]: https://www.murekkep.org/canon-6d-akilli-telefonunuz-ile-yonetilebiliyor-8908