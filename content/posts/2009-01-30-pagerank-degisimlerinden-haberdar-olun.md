---
title: Pagerank Değişimlerinden Haberdar Olun
author: Alper
type: post
date: 2009-01-30T15:18:08+00:00
url: /pagerank-degisimlerinden-haberdar-olun/
dsq_thread_id:
  - 969622920
categories:
  - Google

---
Arama motorlarının fazlasıyla önem kazandığı ve [Google][1]&#8216;ın bu konuda başı çektiği günümüzde, yapılan aramalarda üst sıralarda gözükmek ve bunun için yapılması gerekenleri kısaca **SEO** “Search Engine Optimization” yani Türkçe ifadeyle **Arama Motoru Optimizasyonu** olarak adlandırıyoruz. SEO nedir? sorusuna çok fazla girmeden sizi, mantık olarak nasıl işlediğini gayet güzel anlattığını düşündüğüm Volkan&#8217;ın konu hakkındaki yazısına yönlendireceğim. SEO Nedir? Bir de işin teknik kısmı var. Bunun için **Google**&#8216;da arama yaptırdığınızda yerli yabancı bir çok kaynak bulmanız muhtemeldir. İşi uzmanına sormak gerek diyorsanız başvurulacak en güzel kaynak herhalde [Google SEO Başlangıç Rehberi][2] olmalıdır diye düşünüyorum.

Google üzerinden herhangi bir arama yaptığınızda size sayfaları getirme şeklini belirleyen bir kriter var. Adı **Pagerank**. Sitelerin Pagerank değeri 0 ile 10 arasında belirleniyor ve arama sonuçlarında **Pagerank değeri** yüksek olan siteler önce gösteriliyor. Google bu Pagerank değerlendirmesini ilgili sitenin içeriğine ve güvenilirliğine göre belirliyor.  
**Sitenizin Pagerank değeri** değiştiğinde email ile bilgilendirilmek isteyebilirsiniz. Bunun için PageRankAlert isimli bir site oluşturulmuş. Üye olduktan sonra pagerank değişimini takip etmek istediğiniz her siteyi ekleyebiliyorsunuz. Hem site içerisinden kullanıcı adınızla giriş yapıp takip edebilirsiniz. Hem de arzu ederseniz listelediğiniz siteler için pagerank değerlerinin değişmesi durumunda sizi **email** ile bilgilendiriyorlar.

 [1]: http://www.google.com.tr
 [2]: https://www.murekkep.org/google-seo-baslangic-rehberi-707