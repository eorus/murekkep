---
title: Android 4.2.2 Hangi Yenilikleri Sunuyor
author: bkazar
type: post
date: 2013-02-13T11:49:32+00:00
url: /android-4-2-2-hangi-yenilikleri-sunuyor/
featured_image: /wp-content/uploads/2013/02/android_422-100x100.jpg
categories:
  - Mobil
tags:
  - akıllı telefon
  - android
  - telefon

---
Şimdilik resmiyet kazanmasa da dün yaptığımız haberde [Nexus Android 4.2.2 Güncelleme][1] geleceğini söylemiştik. Bazı ülkelerdeki kullanıcılar bu güncellemeyi alırken bazıları da bu son firmware sürümünü manuel olarak yüklemeyi seçiyorlar. Peki **Android 4.2.2** güncellemesi ile neler geliyor? Şöyle söyleyelim, bu yeni sürüm güncellemesi ile gelen yenilikler çok göz önünde olan değişiklikler değil. Daha doğrusu “stabilite geliştirmeleri” ve hata düzeltmeleri olarak tanımlanmış.

Güncellemeyi yükleyen Nexus [akıllı telefon][2] sahipleri en göze çarpan değişiklik olarak **Nexus** cihazların kendiliğinden yeniden başlama sorununun çözüldüğünü belirtiyorlar. Eğer bu sorundan muzdaripseniz Android 4.2.2 bunu onaracaktır.

<img class="aligncenter size-full wp-image-11864" alt="android_422" src="https://www.murekkep.org/wp-content/uploads/2013/02/android_422.jpg" width="680" height="383" srcset="https://www.murekkep.org/wp-content/uploads/2013/02/android_422.jpg 680w, https://www.murekkep.org/wp-content/uploads/2013/02/android_422-400x225.jpg 400w, https://www.murekkep.org/wp-content/uploads/2013/02/android_422-50x28.jpg 50w, https://www.murekkep.org/wp-content/uploads/2013/02/android_422-125x70.jpg 125w, https://www.murekkep.org/wp-content/uploads/2013/02/android_422-300x168.jpg 300w, https://www.murekkep.org/wp-content/uploads/2013/02/android_422-541x305.jpg 541w" sizes="(max-width: 680px) 100vw, 680px" /> 

Bu arada göze çarpmayan değişiklikler de _Android 4.2.2_ güncellemesi ile Nexus cihazlara geliyor. İşte Android 4.2.2 Changelog listesi

  * Nexus cihazınızla adb üzerinden bilgisayara ilk bağlandığınızda, bağlantıyı açık tutma uyarısı alıyorsunuz. Bu küçük güvenlik geliştirmesi bootloader kilitli cihazınızı güvende tutuyor.
  * Uygulama indirme uyarısı değişmiş. Şimdi uygulama indirirken ne kadar kaldığını size gösteren bir ilerleme çubuğu görünüyor.
  * Hızlı ayarlar geliştirilmiş. Artık kullanıcılar WiFi ve Bluetooth ikonlarına uzun bastıklarında ayarların seçeneklerini değiştirebiliyorlar.
  * Kablosuz şarj ve düşük pil uyarısı için yeni sesler gelmiş. Artık kullanıcılar kablosuz şarj esnasında bir uyarı sesi duyacaklar.
  * Yeni galeri animasyonu daha hızlı fotoğraf geçişine imkan sağlıyor.

 [1]: https://www.murekkep.org/nexus-akilli-telefon-ve-tablet-pclere-android-4-2-2-guncellemesi-geliyor-11803
 [2]: https://www.murekkep.org/telefon/