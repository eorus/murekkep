---
title: Android Rom Yüklemelerinde Dikkat Edilmesi Gerekenler ve Alınması Gereken Yedekler
author: Alper
type: post
date: 2012-03-31T19:48:48+00:00
url: /android-rom-yuklemelerinde-dikkat-edilmesi-gerekenler-ve-alinmasi-gereken-yedekler/
featured_image: /wp-content/uploads/2012/03/android-100x100.jpg
dsq_thread_id:
  - 949065097
categories:
  - Mobil
tags:
  - akıllı telefon
  - android
  - telefon

---
Android işletim sisteminin en esnek özelliklerinden birisi şüphesiz **Custom ROM** olarak ifade edilen ve Google dışında farklı geliştiriciler tarafından güncellenen ve imzalanan alternatif Android sistemleridir. Google&#8217;ın geliştirdiği stok Android işletim sisteminin üretici firmalar tarafından yamalanmış ya da farklılaştırılmış arayüzlerini de görebilmektetiz HTC&#8217;nin kendine özgü Sense arayüzü ve Samsung&#8217;un Android telefonlarında kullandığı özelleştirilmiş arayüz ve seçenekler Android işletim sisteminin istenildiği zaman ne kadar farklı seçeneklerle sunulabildiğini gösteriyor.

Kullandığınız garantili stok Android işletim sisteminden sıkıldınız ve özellikle Android Rom&#8217;ların evi kabul edilen <a title="Xda Developers" href="https://forum.xda-developers.com/" target="_blank" class="broken_link">XDA Developer</a> adresinden kullandığınız cihaza uygun bir ROM buldunuz ve indirdiniz. Bilgisayar üzerinde android sürücüleri yüklü ve güncel durumda ve siz indirdiğiniz yeni Android Custom Rom&#8217;u yüklemeye başlayacaksınız. Bu aşamada kullandığınız <a title="Akıllı Telefon" href="https://www.murekkep.org/etiket/akilli-telefon" target="_blank">akıllı telefon</a> üzerinde bulunan telefon defterini (contacts), sms mesajlarını, müzik,video vs.. dosyalarınızı yedeklemeniz gerecektir. Önce **Android Rom** yüklemelerinde dikkat edilmesi gereken birkaç maddeye değinelim. Ardından yeni Android Rom&#8217;a geçmeden önce hangi yedekleri almanız gerektiğinin bir listesini çıkaralım.

<img class="aligncenter size-full wp-image-8414" title="android" src="https://www.murekkep.org/wp-content/uploads/2012/03/android.jpg" alt="" width="550" height="290" srcset="https://www.murekkep.org/wp-content/uploads/2012/03/android.jpg 550w, https://www.murekkep.org/wp-content/uploads/2012/03/android-400x210.jpg 400w, https://www.murekkep.org/wp-content/uploads/2012/03/android-50x26.jpg 50w, https://www.murekkep.org/wp-content/uploads/2012/03/android-237x125.jpg 237w" sizes="(max-width: 550px) 100vw, 550px" /> 

## Android Rom Yüklemelerinde Dikkat Edilmesi Gerekenler

  1. **Android Rom yüklemesi veya güncellemesi** öncesi akıllı telefonunuzun bataryası (pil göstergesi) %80 ve üstü şeklinde olmalıdır. Yeni bir Android Rom yüklendiğinde cihazınız ilk kurulum ve sonrasında cihazın açılma süresince fazlasıyla ısınacağından öncesinde pilin bu şekilde doluluk oranı önem taşımaktadır.
  2. Bilgisayarınızda kullandığınız bir antivirüs yazılımı, güvenlik duvarı gibi herhangi bir yüklemeyi veya erişimi engelleyecek üçüncü parti bir uygulama varsa yeni **Android Rom** kurulumu öncesi bunları devre dışı bırakmanız gerekecektir. Özellikle Samsung kullanıcıları mutlaka Samsung Kies&#8217;i devre dışı bırakmalıdırlar.
  3. Android cihazınızda Ayarlar kısmının altında yer alan Uygulamalar bölümünde &#8220;Geliştirme&#8221; seçeneği altında &#8220;**USB Hata Ayıklaması**&#8220;, ya da <a title="Android 4.0 ICS" href="https://www.murekkep.org/samsung-galaxy-nexus-ozellikleri-ve-android-4-0-ics-6909" target="_blank" class="broken_link">Android 4.0 ICS</a> kullanıyorsanız **Ayarlar > Sistem > Geliştirici Seçenekleri** altında &#8220;**Android Hata Ayıklama**&#8221; özelliğini çentikleyerek aktif hale getirmelisiniz. Böylelikle USB veya Ağ üzerinden ADB kullanarak hata ayıklama kipini aktif hale getirmiş olursunuz.

## Android Rom Yüklemesi öncesi Alınması Gereken Yedekler

Android işletim sistemini silip yeni **custom Android Rom** yüklemeden önce telefonunuzda bulunan verileri yedeklemeniz gerekecektir. Bu durumda akıllı telefonumda neleri yedeklemem gerekir sorusunun cevabını ve bunun için kullanabileceğiniz **android uygulamaları** aşağıda bulabilirsiniz.

  1. Telefonunuzda bulunan **SMS** mesajlarının yedeğini almak için Android Market üzerinden &#8220;<a title="Sms Backup Restore" href="https://play.google.com/store/apps/details?id=com.riteshsahu.SMSBackupRestore&hl=tr" target="_blank">SMS Backup & Restore Uygulaması</a>&#8221; yüklenerek mesajların yedeği alınabilmektedir.
  2. Telefon rehberinizde bulunan kişilerin yedeğini basitçe **Gmail Kişiler** (Contacts) ile senkronize ederek gerçekleştirebilirsiniz. Bunun için Android ayarlar kısmında &#8220;**Hesaplar ve Senkronizasyon**&#8221; bölümünde Gmail Kişiler senkronizasyonunun yapıldığından emin olmanız gerekiyor.
  3. Eğer kullandığınız Android işletim sistemli akıllı telefonunuz aracılığıyla gerçekleştirdiğiniz çağrılar ve arama kaydı geçmişi sizin için önemliyse Android Market üzerinden &#8220;Call Logs Backup & Restore&#8221; uygulamasını indirip kullanabilirsiniz.
  4. Telefonunuzda bulunan tüm videolarınızı, müzik dosyalarını ve diğer dosyalarınızı basitçe microSD (harici bellek) SD Kart üzerine kopyalayarak saklayabilirsiniz.
  5. Son olarak bazı GSM şebekelerde otomatik güncellenmeyen **APN ve MMS ayarları** için bilgileri not almakta fayda bulunuyor. Gerçi bu kısımda girmeniz gereken APN ve MMS ayarları için bilgileri kullandığınız GSM şirketinin web sitesinde de bulabiliyorsunuz. Android telefonunuzda **Ayarlar > Kablosuz ve Ağlar** altında **Mobil Ağlar** kısmından bu bilgilere ulaşabilirsiniz.

Eklemek istediğiniz atladığımız kısımlar varsa yorumlarınızla katkıda bulunabilirsiniz.