---
title: 'Google Reader : Arama ve Yeni Özellikler'
author: Alper
type: post
date: 2007-09-07T09:00:48+00:00
url: /google-reader-arama-ve-yeni-ozellikler/
categories:
  - Google
tags:
  - internet
  - internet tarayıcı

---
Fatih, Nisan ayında ayrıntılı bir inceleme ile Google Reader&#8217;ı masaya yatırmıştı. [Google Reader için kullanabileceğimiz araçları ve betikleri][1]{.broken_link} tek tek sıralamış ve özelliklerinden bahsetmişti. O dönemde Google Reader içerisinde olmayan arama fonksiyonunu etkin hale getirebilmek için greasemonkey eklentisini nasıl kullanabileceğimiz anlatılmıştı. Ve bugüne geldiğimizde [Google][2], nihayet Google Reader&#8217;a arama özelliğini [eklemiş][3] bulunuyor.

Bunun yanısıra hoş birkaç özellik daha eklenmiş. Kısaca bahsetmek gerekirse üyeliklerinizi takip ettiğiniz sol tarafı kapatacak bir kısım konulmuş. Böylelikle sol paneli tamamen ekrandan kaldırıp geniş okuma imkanına sahip olabiliyorsunuz. Bunun dışında okunmamış yazı sayısında 10 katına çıkan bir artış var. Şöyle ki, diyelim daha önce üye olduğunuz bir sitenin okunmamış 67 yazısı var. Bunu ilgili üyeliğin yanında 67 + şeklinde görebilirdiniz. Ama eğer 100&#8217;ün üzerinde bir sayı ise diyelim 123, sadece 100 + şeklinde görebiliyordunuz. Buradaki limit 1000&#8217;e çıkarılmış. Yani 256 okunmamış var ise bunu 256+ şeklinde görebileceksiniz. Son olarak Google Reader içindeki gezinmeniz esnasında tarayıcınızın geri , ileri butonlarını kullanamıyordunuz. Geri yaptığınızda sizi Google Reader&#8217;a girişten önceki siteye götürüyordu. Artık Google Reader&#8217;a giriş yaptığınız andan itibaren içeride yaptığınız tüm gezinmeler tarayıcınızın geri ve ileri butonlarıyla gidilebilir hale gelmiş durumda.

Bu kadar yeni özellik sonrasında eğer sıkı bir Google Reader kullanıcısı iseniz keyifli okumalar demekten başka birşey kalmıyor.

[Official Google Blog : &#8220;We found it&#8221;][3]

 [1]: https://www.murekkep.org/google-reader-icin-araclar-ve-betikler-266
 [2]: https://www.google.com.tr
 [3]: https://googlereader.blogspot.com/2007/09/we-found-it.html