---
title: 2012 Yılı Android Telefon Önerileri
author: bkazar
type: post
date: 2012-12-06T07:01:56+00:00
url: /2012-yili-android-telefon-onerileri/
featured_image: /wp-content/uploads/2012/12/android-2012-100x100.jpg
categories:
  - Mobil
tags:
  - akıllı telefon
  - android
  - samsung

---
2012 Android telefon dünyası için oldukça hızlı geçen bir yıl oldu. **Android 4.1 Jelly Bean**, yeni Nexus 4 gelişi, HD çözünürlüğe sahip devasa ekranlar ve katlanarak artan işlemci çekirdek sayısı ile zaman akıp geçti. Yılın sonuna geldiğimizde elimizde bulunan en iyi Android telefonları bir araya getirdik, teknik özelliklerini ve fiyatlarını karşılaşırdık. Sizin için 2012 Yılında Alınabilecek En İyi 4 Android Telefon listesini hazırladık. Aşağıdaki sıralama en iyi Android telefonu belirlemek amaçlı değil yalnızca artıları eksileri karşılaştırmak adına yapılmıştır.

<img class="aligncenter size-large wp-image-9637" title="android-2012" src="https://www.murekkep.org/wp-content/uploads/2012/12/android-2012-400x320.jpg" alt="android-2012" width="400" height="320" srcset="https://www.murekkep.org/wp-content/uploads/2012/12/android-2012-400x320.jpg 400w, https://www.murekkep.org/wp-content/uploads/2012/12/android-2012-50x40.jpg 50w, https://www.murekkep.org/wp-content/uploads/2012/12/android-2012-125x100.jpg 125w, https://www.murekkep.org/wp-content/uploads/2012/12/android-2012-249x200.jpg 249w, https://www.murekkep.org/wp-content/uploads/2012/12/android-2012-380x305.jpg 380w, https://www.murekkep.org/wp-content/uploads/2012/12/android-2012.jpg 815w" sizes="(max-width: 400px) 100vw, 400px" /> 

## 2012 Android Telefon Seçenekleri

### Samsung Galaxy S3

Bu yıl adını en çok andığımız Android akıllı telefon açık ara farkla **Samsung Galaxy S3** oldu. Konuya objektif bakacak olursak Samsung Galaxy S3 gerçekten bu kadar başarılı bir telefon olmayı hak edecek özelliklere sahip. Yılın en çok satan Android telefonu olmayı başaran Galaxy S3 tanıtıldığından bu yana tam 30 milyon adet satılmayı başarmıştı. Söylediğimiz gibi geniş ekranı, ince ve hafif yapısı, yüksek kaliteli kamerası, birçok özellik içeren yazılım desteği, genişletilebilir hafıza ve yüksek performansıyla bu dereceyi sonuna kadar hak ediyor Samsung Galaxy S3. Bir de bu gelişmiş teknik özelliklerine dünyadaki neredeyse tüm servis sağlayıcıları ile yaptığı anlaşmaları ekleyen Galaxy S3 en erişilebilir telefonlardan biri. Fakat Galaxy S3 Temmuz ayında bu kadar ilgi çeken bir telefon değilken bir anda listelerin en başına yükselmesine neden olan şey neydi? Bu soruya verilebilecek en doğru cevap _Android 4.1 Jelly Bean_ güncellemesi olacaktır. Geçtiğimiz birkaç ayda neredeyse tüm **Galaxy S3** telefonlar “Project Butter” adındaki performans geliştirmelerini içeren Android 4.1 Jelly Bean güncellemesini aldılar. Zaten hızlı olan Samsung Galaxy S3 bir de bu güncellemeyi alınca _Nexus 4_ kadar yüksek performanslı bir cihaz oldu.  Daha sonra yükselişini LTE (4G) versiyonu olan GT-i9305 modelinin gelişiyle devam ettirebildi.

Samsung Galaxy S3 için çok fazla eksik ya da kötü özellik sayamasak da üretim kalitesi ve ekran performansı çok yüksek sayılmaz. İçerdiği 720p SuperAMOLED ekranı kötü değil fakat HTC One X+ üzerinde bulunan SuperLCD2 ya da Nexus 4 IPS paneli ile karşılaştırıldığında fark ortay çıkıyor. Ayrıca AMOLED kullanımı gün ışığı altında görüntü kalitesinin LCD teknolojisinden kötü olacağı anlamına geliyor. İnce ve hafif yapısı ise Samsung Galaxy S3 yapımında büyük oranda plastik malzeme kullanılmış anlamına geliyor.

### LG Nexus 4

Google ve LG ortaklığıyla ortaya çıkan _Nexus 4 Android telefon_ tüm ilgiyi üzerine toplayan en yeni model. Birçok akıllı telefon meraklısı tarafından istenen ve Google Play Store üzerindeki rekabetçi fiyatıyla çıktığı gibi tükenen Nexus 4 gerçekten başarılı bir akıllı telefon. Gorilla Glass 2 ve yumuşak hissettiren plastik ile kaplamış telefon kaliteli üretilmiş hissi veriyor. Donanımsal özelliklere gelirsek **Nexus 4** şu an piyasadaki en hızlı işlemci olan dört çekirdekli Snapdragon S4 Pro ve 2GB RAM içeriyor. Bunu bir de vanilla Android 4.2 ile birleştirince inanılmaz hızlı bir cihaz ortaya çıkıyor. Öyle ki internetteki incelemelerin hepsinde cihazın hızından bahsediliyor. Google ayrıca sahip olduğu kamera, galeri ve klavye uygulamalarıyla da Nexus 4 ’ü yazılım konusunda da destekliyor.

Bu kadar başarılı özelliğe rağmen **LG Nexus 4 özellikleri** arasında hala sıkıntı yaratan birkaç eksiklik söz konusu. Kamera bunlardan biri. Çok kötü olmasa da Nexus 4 kamerası biraz daha iyi olabilirmiş. 8GB hafıza yetersiz sayılabilir. Son olarak da LTE desteği olmaması cihazın imajını zedeleyen ayrıntılardan. Fakat performans, üretim kalitesi, fonksiyonellik ve fiyat özelliklerini düşündüğümüzde Nexus 4 listemize girmeyi başardı.

### HTC One X+

HTC tarafından üretilen en üst düzey modellerden biri olan HTC One serisi akıllı telefonlar arasındaki yerini Ekim ayında aldı HTC One X+. Yeni model **HTC One X+** önceki versiyonu olan [HTC One X özellikleri][1] arasından birçoğunu geliştiren bir model oldu. Daha uzun batarya ömrü ve parlak polikarbonat dış kaplama yerine daha güzel hissettire mat bir arka kapakla geldi. _HTC One X+_ önceki sürümlerde kullanılan harika SuperLCD2 ekran teknolojisini taşıyor. One X+’nın yüksek kaliteli ekranı ve tek parça halinde formatlanmış 64GB dahili hafıza da listemizdeki diğer cihazları geride bırakacak en güçlü silahları. One X+ üzerinde 1.7 GHz dört çekirdekli Tegra 3 CPU Android oyun geliştiricileri ve NVIDIA tarafından geliştirilen özellikler oyun performansını arttıran bir işlemci bulunuyor. Yazılım tarafında ise <span style="text-decoration: underline;">HTC Sense 4+</span> ara yüzü ile çalışan Android Jelly Bean ile gelen telefon listemizdeki diğer cihazlar kadar hızlı hissiyatı yaratmasa da gerçekten kullanışlı. 8MP arka kamerasını güçlendiren HTC ImageSense teknolojisi fotoğraf kalitesini inanılmaz derecede arttırıyor. Samsung ile karşılaştırıldığında video özelliği biraz geç çalışsa da, aslında bahsetmeye bile değmeyen bir özellik.

**HTC One X+** kötü yanlarından bahsedecek olursak üç şey sayabiliriz; yüksek fiyatı, LTE desteğinin yaygın olmaması ve batarya ömrü. Yine de önceki model olan HTC One ile karşılaştırıldığında geliştirmeleri son derece yerinde olan HTC One X+ listede kendine iyi bir yer bulmayı başarıyor.

### Samsung Galaxy Note 2

Samsung tarafından ilk üretilen Galaxy Note insanların beğenmesi için çok da başarılı bir ürün olamadı. Fakat bu yıl **Samsung Galaxy Note 2** piyasaya çıktı, onlarca milyon adet satıldı ve akıllı telefon pazarına “phablet”, telefon-tablet tabirini tanıttı. Galaxy Note 2, Samsung’un kendi yarattığı bu cihaz sınıfını desteklemekte ve geliştirmekte kararlı olduğunun kanıtı oldu. _Galaxy Note 2 Teknik özellikleri_ arasında güç olarak Samsung Galaxy S3’ü de geride bırakan dört çekirdekli işlemci en dikkat çeken donanım. 5.5 inç 720p çözünürlüğe sahip ekranı non-PenTile matrix düzenlemesi sayesinde Galaxy S3’e göre çok daha detaylı görüntüler sunuyor.

5.5 inç akıllı telefona göre Galaxy Note 2 cebinizde taşıması ve elinize aldığınızda kullanması son derece rahat bir cihaz. Samsung Galaxy Note 2 ekran oranını 16:9 yapınca 5.5 inç ekranı hiç de kaba durmamış. Bu cihaza bakınca dayanıklı, iyi tasarlanmış ve büyük yapısına rağmen kullanımı son derece rahat bir Android telefon olduğu görülüyor. Yazılım kısmında ise Galaxy Note 2, Galaxy S3 ile birçok özelliği paylaşıyor. İkisi de Android Jelly Bean ile çalışıyor, ikisi de TouchWiz Nature UX ve getirdiği tüm görselliğini kullanıyor. Bu yüzden Galaxy Note 2 de Gaxy S3 kadar hızlı çalışan bir akıllı telefon. Fakat Galaxy Note 2 için en fark yaratan özellikler yalnızca ona özgü olanlar. Gelişmiş S-Pen özelliği yazı yazmaktan matematik denklemleri girmeye kadar birçok işi yapabilecek kadar hassas ve gelişmiş. Multi-window özelliği ise akıllı telefonların geleceğinin nasıl olacağı hakkında bir ön izleme sayılabilir. Samsung Galaxy Note 2 teknolojik bir harika.

Yukarıdaki Android telefonlardan hangisini alırsanız alın pişman olmayacağınızdan emin olabilirsiniz. Hepsi dünya çapında markaların en üst model ürünleri olduğu için donanım ve yazılım desteği siz telefonu aldıktan uzun bir süre sonrasına kadar devam edecektir. Biz artı ve eksilerini karşılaştırmaya çalışarak en azından bir fikir oluşturmaya çalıştık. Listemize girmeyi başaran bu dört model zaten şu anda piyasada bulabileceğiniz en üst modeller. Samsung Galaxy S3 dünya çapındaki başarısıyla, Nexus 4 performansı ve yazılım desteğiyle, HTC One X+ geliştirilmiş batarya ömrü ve harika ekranıyla [Galaxy Note 2 multi-window][2] ve S-Pen özelliğiyle size kalite ve performansı sunan Android telefonlar.

 [1]: https://www.murekkep.org/htc-one-x-android-4-1-jelly-bean-guncellemesi-geldi-9318 "htc one x android 4.1"
 [2]: https://www.murekkep.org/samsung-galaxy-s3-multi-window-kullanabilecek-9177 "multi window"