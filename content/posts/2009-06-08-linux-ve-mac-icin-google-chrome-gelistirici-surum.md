---
title: Linux ve Mac için Google Chrome Geliştirici Sürüm
author: Alper
type: post
date: 2009-06-08T15:11:22+00:00
url: /linux-ve-mac-icin-google-chrome-gelistirici-surum/
post-thumb:
  - https://www.murekkep.org/mini/chromemini.jpg
dsq_thread_id:
  - 969662714
categories:
  - Masaüstü
tags:
  - açık kaynak
  - internet tarayıcı
  - linux
  - ubuntu
  - yazılım

---
Google&#8217;ın internet tarayıcısı piyasasına girdiği yazılımı Google Chrome, çıktığı günden bu yana sadece Windows işletim sistemi üzerinde çalışabiliyordu. **Linux** işletim sistemi üzerinde ise Google Chrome&#8217;un arkasındaki **açık kaynak kodlu tarayıcı projesi** olan Chromium&#8217;u kullanabiliyorduk. 

[Chromium][1] tarafından Linux ve Mac üzerinde Google Chrome için erken tabir edilen geliştirici kanallar [duyuruldu][2]. 

Bütün detayları &#8220;[Early Access Release Channels][3]&#8221; sayfasında bulabiliyorsunuz. Şu an için sadece 32 veya 64 bit Ubuntu 8.04 ve sonrası ya da 32 bit Debian 5 için destek verilmiş durumda. 

Hem yapılan duyuruda hem de sürüm kanalları sayfasında Linux ve Mac için Google Chrome&#8217;un geliştiricilere yönelik unstable &#8211; kararsız sürüm olduğu vurgulanıyor. Ubuntu üzerine kurulum denediğinizde sorunsuzca kurulduğunu göreceksinizdir. Ancak oldukça fazla sayıda özelliğin şu an için eksik olması kullanımını zorlaştırıyor. 

Açılış sayfasında da bahsedildiği üzere flash dahil tüm eklenti desteği çalışmıyor. Yazdırma işlemi çalışmıyor. Gears desteği mevcut değil. Özel ayarlarınızı kullanamıyorsunuz. Varyasılan arama motoru değiştirilemiyor ve bunun gibi [diğer rapor edilen özellikler][4]. 

**Google Chrome Dev Build** olarak gelen sayfada kurmuş olduğunuz Google Chrome&#8217;un Google tarafından test edilmek üzere oluşturulduğu ifade edilmiş. 

Linux ve Mac üzerinde Google tarafından sağlanan Google Chrome tarayıcısı için daha kararlı sürüm olan Beta sürümü beklemek gerekecek gibi gözüküyor.

 [1]: http://code.google.com/chromium/
 [2]: http://blog.chromium.org/2009/06/danger-mac-and-linux-builds-available.html
 [3]: http://dev.chromium.org/getting-involved/dev-channel
 [4]: http://code.google.com/p/chromium/issues/list?can=2&q=OS:Linux,Mac