---
title: Yeni Android Marketi Nasıl Yüklerim?
author: Alper
type: post
date: 2010-12-24T20:52:31+00:00
url: /yeni-android-marketi-nasil-yuklerim/
dsq_thread_id:
  - 197344681
categories:
  - Mobil
tags:
  - android
  - turkcell
  - yazılım

---
Google tarafından mobil dünyaya sunulan ve akıllı telefonlarda en çok tercih edilen Android işletim sisteminin en güzel özelliği açık kaynaklı bir şekilde geliştirmeye açık serbest bir OS olmasıdır. Bu yüzden geliştiriciler tarafından android işletim sisteminde kullanılmak üzere birçok farklı uygulama geliştirilmektedir. Bu uygulamaların kimi hayatı kolaylaştırırken çoğu ise dokunmatik ekran üzerinde oyun oynama keyfini bizlere verir.

Android uygulamalarını farklı kanallardan yüklemek yerine tek bir yerde (market) belirli bir hiyerarşi içerisinde barındıran alana ise android market ismi verilmiş. **Android market** üzerinde şu anda 100.000 ve daha fazlası uygulama kullanıcıların indirme potansiyeli ve kullanımlarına ilişkin verdikleri ratingle değer kazanmaktadır. Android markete erişimin ülkemizde biraz sorunlu olmasına karşın root edilen ve yeni rom yüklenen akıllı telefonlarda kolayca erişilebildiğini ve rahatlıkla kullanılabildiğini söyleyebiliriz. En yakın örneğini [Turkcell T10 ve Android Market][1]{.broken_link} yazısında kısaca belirtmiştik.

Android market arayüzü android işletim sisteminin 1.6 sürümünden itibaren kullanım kolaylığını verdiği detaylarla birlikte sunmaktaydı. Geçtiğimiz günlerde yeni geliştirilmiş **android market** arayüzü yayına girdi. Yeni android marketin görünümünün heyecan verdiğini söyleyebiliriz. Android uygulamaları hakkında eskisine göre daha fazla ayrıntı içeren ve istatistik veren yapısının yanısıra, benzer uygulamaların ratingleriyle gösterildiği **yeni android market** oldukça kullanışlı diyebiliriz.

## Yeni Android Marketi Nasıl Yüklerim?

Uygulamayı buradan indirebilirsiniz. Ya da android market üzerinden bir QR okuyucu indirip yandaki resmi scan edebilirsiniz. Otomatik olarak indirme adresine yönlendirecektir. Bu şekilde indirip yükleyebilirsiniz.

Bir ikinci yöntem yukarıdaki linke tıklayıp dosyayı indirip, mobil cihazınızı usb bağlantısı ile bilgisayarınıza bağlayıp indirdiğiniz dosyayı aktarıp yüklemeyi gene android içerisinden yapabilirsiniz. Kurulumun başarısız olma ihtimalini göz önünde bulundurmanız gerekiyor çünkü henüz tüm platformlara hitap edecek stabiliteye gelmemiş opsiyonel bir geçiş haberi olarak kabul edilebilir.

## Turkcell T10 Yeni Android Market Geçişi

Eğer **turkcell t10 rom atma** işlemi yaptıysanız ve **Huawei u8100** şeklinde kullanıyorsanız muhtemelen XDA Developer forumlarındaki **Celestial Teapot RLS3** romunu kurmuş olduğunuzu varsayabiliriz. Eğer hala Turkcell T10 aldığınız gibi kullanıyorsanız yukarıdaki **Turkcell T10 için Android Market ve FM Radyo** linkine bakmanızı tavsiye ederim. Eğer rom değişimi yaptıysanız şu anda **root edilmiş bir android telefon** kullanıyorsunuz diyebiliriz.

Turkcell T10 için yeni android market ve aynı şekilde [Android için Google Maps 5.0][2]{.broken_link} kullanmak istiyorsanız Xda Developer adresindeki ilgili romun forum sayfasında <a href="http://forum.xda-developers.com/showthread.php?p=8518133" target="_blank" class="broken_link"><strong>Celestial Teapot RLS4d</strong></a> duyuruldu. Yeni rom hem **yeni android market** hem de google maps 5.0 ile geliyor ve varsayılan olarak overclock edilmiş vaziyette 633mhz cpu hızında çalışıyor. RLS3 rom kullanıyorsanız rom manager aracılığıyla ya da **flash zip from sdcard** diyerek yeni romu yüklemeniz yeterli oluyor.

 [1]: https://www.murekkep.org/turkcell-t10-icin-android-market-ve-fm-radyo-3761
 [2]: https://www.murekkep.org/android-icin-google-maps-5-0-3829