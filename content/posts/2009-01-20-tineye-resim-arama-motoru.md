---
title: 'TinEye : Resim Arama Motoru'
author: Alper
type: post
date: 2009-01-20T21:19:39+00:00
url: /tineye-resim-arama-motoru/
dsq_thread_id:
  - 948909703
categories:
  - Google
tags:
  - internet
  - site önerisi

---
Bildiğimiz üzere internet kullanan ve **internet** üzerinde resimlerini yayınlayan kişiler açısından lisans konusu sorun olabilmektedir. Bir sanatçı, fotoğrafçı ya da günlük yazarı internete kendi üretmiş olduğu resmi gönderdiği zaman bu **resim** internetin bir köşesinde başka yerlerde kullanılabilmektedir. Bu yüzden bu kişiler çeşitli lisanslarla resimlerini korumaya çalışırlar. <!--more-->

Bunun takibini yapmak yani size ait olan bir resmin nerelerde kullanıldığını gözlemlemek oldukça zordur. Aslında başlığın ismi görsellerinizin **arama motoru** olması gerekiyor.  
[TinEye][1] isimli servis size ait olan bir resmi alıyor ve internet üzerinde ona denk gelen eşdeğerleriyle karşılaştırıyor.<img src="https://tineye.com/images/tineye_logo.gif" alt="TinEye" align="left" /> Yani diğer **arama motorları** gibi kelime üzerinden bir arama yapmıyor. Referans olarak vermiş olduğunuz resmi baz alarak bir arama gerçekleştiriyor. 

TinEye yüklenmiş olan resmin aramasını tamamladıktan sonra bulduğu potansiyel kopyaları karşınıza getiriyor. Burada güzel olan ya da TinEye&#8217;ın farkı diyebileceğimiz özellikler ise sadece resmin karşılığı olanları getirmesinden ziyade ilgili resmin oluşmuş kopyalarını getirmesi diyebiliriz. Yani eğer resmin boyutu değişmiş, kesilmiş ya da rengi değiştirilmişse bunları da aşağı doğru sıralıyor. 

Bunların yanısıra **Photobucket** üzerinde 5 milyar resim olduğu düşünülürse, TinEye şu an için barındırdığı 1 milyar resim sayısına göre biraz geride kalıyor. Firefox ve Internet Explorer için [eklentisi][2] bulunan TinEye **jpeg**, **png** ve **gif** formatlarını destekliyor. Tarayıcı eklentisiyle bir web sitesindeki resme sağ tıklayıp arama yapılabiliyor. Dosya boyutu olarak ise maksimum 1mb imkan sağlıyor. TinEye üyelik üzerine kurulu ve ücretsiz olarak hizmet veriyor.

Sonuç olarak internetin gelişim süreci içerisinde yeni yasalar ve bu yasalarla insanları koruyan uygulamaları görüyoruz. Açıkçası bu servisler yeni yeni ortaya çıkıyor ve önümüzdeki senelerde gelişmeye açık oldukları aşikar. Buna benzer bir diğer site olarak [Picscout][3]{.broken_link}&#8216;a bakabilirsiniz.

 [1]: https://tineye.com/
 [2]: https://tineye.com/plugin
 [3]: https://www.picscout.com/