---
title: Tini ile Daha Güvenli Kısa İnternet Adresleri Oluşturun (Kısa URL)
author: Alper
type: post
date: 2009-05-07T14:12:40+00:00
url: /tini-ile-daha-guvenli-kisa-internet-adresleri-olusturun-kisa-url/
post-thumb:
  - https://www.murekkep.org/mini/tini-short-url.jpg
dsq_thread_id:
  - 957605194
categories:
  - Google

---
**İnternet adreslerini kısaltabileceğiniz** ve uzun bulduğunuz internet linkleri için kısa url adresleri edinebileceğiniz birçok servis bulunuyor. Hepimizin bildiği **TinyURL** bunların başında geliyor. Hatta bu işi daha kolay bir hale getirmek için Firefox üzerinde internet adreslerini kısaltmak için eklentiler bulunuyor. [FoxyURL][1]{.broken_link} ve adres çubuğunu oldukça zengin bir hale getiren [UrlbarExt][2]{.broken_link} firefox eklentisini bunların arasında sayabiliriz. 

İnternet adreslerini kısaltma ve kısa url edinmek çok kolay ve hızlı bir hale gelmişken, bu kısa linklere tıklanıldığında bizi nereye yönlendireceğini tam olarak bilememekteyiz. Bu aşamada url kısaltma işlemini daha güvenli ve özel bir hale getiren bir servis olan **[Tini.us][3]{.broken_link}** karşımıza çıkıyor. Hatta **Tini.us** diğer tüm kısa url yaratma servislerinden öteye geçip güvenli olarak oluşturulan **Super Tini** kısa linklerine, kullanıcıların görüşlerini eklemesine olanak sağlıyor. Böylelikle ilgili kısa linke tıklamadan, daha önce ilgili kısa linke denk gelmiş ve içeriği ile ilgili görüşlerini belirtmiş kullanıcıların yorumlarını bulabiliyorsunuz. 

Yukarıda örnek resimde gördüğümüz üzere, **Tini.us** ile 4 aşamada ve 4 farklı seçenekle kısa url adresini edinebiliyorsunuz. İnternet adres kısaltma aşamasında ise üç farklı domain uzantısı sunuluyor. Varsayılan olarak gelen **tini.us** yanısıra **poourl.com** ve **justlink.us** uzantılı kısa link alabiliyorsunuz. 

Tini ile 4 farklı kısa adres oluşturma şekli bulunuyor demiştik. Resimde de gördüğümüz üzere bunlar normal tini, super tini, secure tini ve ninja tini olarak sıralanıyor. Hepsinin özellikleri seçim aşamasında yanında belirtiliyor. Buradan yola çıkarak Tini&#8217;nin diğer url kısaltma servislerinden farkını ortaya çıkaran özelliklere değinelim. 

  * Üç farklı domain ile kısa url edinebilme (**tini.us**, **poourl.com** ve **justlink.us**)
  * Dört farklı kısa url yaratma şekli (normal, super, secure ve ninja)
  * Oluşturulan kısa linkin kaç kere tıklandığı bilgisi (sadece &#8220;**Super Tini**&#8221; ve &#8220;**Ninja Tini**&#8221; ile oluşturulan kısa linklerde mevcut)
  * Kendi kısa linkinizi oluşturma. Opsiyonel olarak boşluk bırakmadan vereceğiniz link ismi (örn: www.tini.us/**mrkp**)
  * **Ninja Tini** ve **Secure Tini** özellikleri seçildiği takdirde şifre korumalı kısa linkler oluşturabilme

Tini.us **url kısaltma aracı** hakkında aktarabileceklerimiz bunlar. Açıkçası **kısa url edinme** ve **internet adresi kısaltma** servisleri içerisinde **Tini.us** sunmuş olduğu güvenli ve özel olabilecek seçeneklerle farklı kısa url konusunu farklı bir noktaya taşıyor. Sonuçta önemli olan elinizdeki uzun linki kısaltabilmek. Eğer bu aşamada güvenlik sizin için önem taşıyorsa Tini.us tam size göre diyebiliriz. 

Tini hakkındaki görüşlerinizi yorumlarınızda belirtebilirsiniz. [Mürekkep][4] için yorum eklenmiş örnek Tini kısa linki ise bu şekildedir : https://tini.us/a8a

 [1]: https://www.murekkep.org/kolay-bir-sekilde-internet-adresi-kisaltma-icin-foxy-url-2207
 [2]: https://www.murekkep.org/firefox-eklentisi-urlbarext-ile-adres-cubugunu-zenginlestirin-971
 [3]: https://tini.us/
 [4]: https://www.murekkep.org