---
title: Ucuz iPhone Modelleri Gelebilir
author: bkazar
type: post
date: 2012-12-18T09:27:44+00:00
url: /ucuz-iphone-modelleri-gelebilir/
featured_image: /wp-content/uploads/2012/12/ucuz-iphone-100x100.jpg
dsq_thread_id:
  - 980440341
categories:
  - Mobil
tags:
  - apple
  - iphone
  - samsung

---
Dünya akıllı telefon pazarı sürekli genişliyor, yeni modeller çıkıyor. Özellikle Android işletim sisteminin tüm donanım özellikleriyle mükemmel uyumu pazara yeni modellerin gelmesinde büyük rol oynuyor. Diğer taraftan Apple da iPhone serisiyle kendi tarafını tutuyor. Fakat akıllı telefon pazarındaki bu genişleme iPhone tarafı için nispeten yavaş. Bunu hızlandırmak için Apple kanadının _Ucuz iPhone_ üretmeye başlayacağı düşünüyor.  Android telefon pazarında Samsung Galaxy S3 gibi başarılı modeller hatırlayacağınız üzere Apple pazar payını çalmıştı. Bugün yatırımcılar için araştırmalar yapan Gene Munster tarafından yapılan bir açıklama işlerin dengesinin değişeceğini işaret ediyor. Steve Jobs Apple’a geri geldiğinde arkasında durduğu strateji mümkün olduğunca az ürün üretmek oldu. Çünkü Apple mantığına göre bir şirket yalnızca birkaç şeyi mükemmel yapabilirdi. Doğru sayılabilecek bu varsayım Apple markasının başarısının arkasındaki strateji. Fakat Munster’a göre bu strateji tarihe gömülüyor. Apple daha ucuz malzemelerle, retina display kullanmadan daha agresif fiyatlamaya gidebilir. Hatta hedef fiyat ucuz iPhone için 200$ gibi belirtilmiş.

<img class="aligncenter size-large wp-image-9954" alt="ucuz-iphone" src="https://www.murekkep.org/wp-content/uploads/2012/12/ucuz-iphone-400x266.jpg" width="400" height="266" srcset="https://www.murekkep.org/wp-content/uploads/2012/12/ucuz-iphone-400x266.jpg 400w, https://www.murekkep.org/wp-content/uploads/2012/12/ucuz-iphone-50x33.jpg 50w, https://www.murekkep.org/wp-content/uploads/2012/12/ucuz-iphone-125x83.jpg 125w, https://www.murekkep.org/wp-content/uploads/2012/12/ucuz-iphone-300x200.jpg 300w, https://www.murekkep.org/wp-content/uploads/2012/12/ucuz-iphone-457x305.jpg 457w, https://www.murekkep.org/wp-content/uploads/2012/12/ucuz-iphone.jpg 800w" sizes="(max-width: 400px) 100vw, 400px" /> 

Şu an iPhone 5 kontratsız olarak Amerika’da 650-800 dolar arasında değişen fiyatlarla satılıyor. Bu **ucuz iPhone** gerçekten zorlayıcı ve Apple markasına hiç uymayan bir strateji gibi gözüküyor. Ancak Android’in yaygınlığı, her telefonla uyumu karşısında Apple için ucuz akıllı telefon pazarında da bir kitle kazanmak anlamına gelebilir. Yine de Munster’ın söylediğini istememek elde değil. [En ucuz tablet bilgisayar][1] üretmeyi hedefleyen Asus ya da daha yakın bir örnek olarak daha [ucuz Galaxy Note 2][2] üretmek için çalışan Samsung gibi bir strateji uygulayarak Apple, isteyip de alamayan kullanıcıları da kazanacaktır.

 [1]: https://www.murekkep.org/asus-en-ucuz-tablet-pc-modelini-uretecek-9540 "en ucuz tablet"
 [2]: https://www.murekkep.org/samsung-daha-ucuz-galaxy-note-2-uretecek-9614 "ucuz note 2"