---
title: Google Chrome 2.0 Beta
author: Alper
type: post
date: 2009-01-09T13:47:26+00:00
url: /google-chrome-20-beta/
post-thumb:
  - https://www.murekkep.org/mini/chromemini.jpg
categories:
  - Google
  - Masaüstü
tags:
  - internet tarayıcı
  - yazılım

---
Google Chrome&#8217;un ilk versiyonunun duyurulmasından yaklaşık 4 ay sonra bugün itibariyle <a href="https://googlesystem.blogspot.com/2009/01/google-chrome-20-pre-beta.html" target="_blank">Google Chrome 2.0 pre-beta</a> sürümü duyuruldu. Bu sürüm beta öncesi test sürümü olarak geçiyor. İlk etapta bir tarayıcıda varsayılan olarak bulunması gereken özelliklerin çoğu bu versiyonda yeni eklenenler olarak geçiyor ve <a href="https://www.google.com/chrome" target="_blank">Google Chrome</a> yavaş yavaş gerçek bir internet tarayıcısı olmaya başlıyor. Hoş buna pek yavaş diyemeyiz. [Google Chrome ve Tarayıcı Piyasası][1]{.broken_link}&#8216;na baktığımızda işlerin gayet hızlı bir şekilde kızıştığını görebiliyoruz. Şimdi standart bir internet kullanıcısının zaten bildiği ve **Google Chrome 2.0 Pre-Beta** versiyonla beraber gelen özelliklere bakalım. <!--more-->

  * Formlarda ya da bir kelime aradığınızda karşımıza çıkan kelime tamamlama özelliği (**auto fill**) 
  * Bulunduğunuz sayfa üzerinde (**zoom**) yakınlaştırıp, uzaklaştırma özelliği 
  * Orta fare butonu ile sayfayı aşağı yukarı hareket ettirme (**auto scroll**) özelliği
  * Tam **Profil** desteği.Tanımlı profiller arasında **Chrome içerisinden** geçiş yapabiliyorsunuz
  * **Greasemonkey** desteği ve deneysel anlamda kullanıcı betik (**script**) desteği
  * Yazım denetleme özelliği ama bunun için Chrome içerisine sözlük eklemeniz gerekiyor.
  * V8 Javascript motoru güncellemesi (0.4.6.0)

Sürüm duyuru notlarına buradan ayrıntılı bakabilirsiniz. Benim beklediğim özellikler basit. Google, diğer ürünlerini Google Chrome içerisine güzelce entegre etmeli. Muhtemelen ileri versiyonlarda bunu göreceğiz. Ama Google Notebook ve Google Toolbar mutlaka bu versiyonda varsayılan gelmeliydi. Bu konuyu başka bir yazıda tartışmak üzere Google Chrome&#8217;u beta olarak kullanmak istiyorsanız nasıl edineceğinizi söyleyelim. 

1. Google Chrome Yükleme Kanal Değiştirici &#8216;yi açın.  
2. Stable, beta ve dev içerisinden &#8220;**Dev**&#8221; olanı seçin.Bu dosya Google Chrome için hangi sürümü kullanacağınızı belirliyor.  
3. Google Chrome&#8217;u açın. Sağ üstten &#8220;**Google Chrome Hakkında**&#8221; yapın. Burada yükseltme olduğuna dair bir işaret göreceksiniz. Yükselt dediğinizde seçmiş olduğunuz &#8220;dev&#8221; sürüme terfi etmek üzere güncellemeye başlayacaktır.  
4. Google Chrome&#8217;u yeniden başlatın. 

<a href="https://googlesystem.blogspot.com/2009/01/google-chrome-20-pre-beta.html"  target="_blank">Google Chrome 2.0 Pre-Beta</a>

 [1]: https://www.murekkep.org/google-chrome-ve-tarayici-piyasasi-572