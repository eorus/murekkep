---
title: Atık Kağıtlarla Çocuk Okutun
author: Alper
type: post
date: 2008-12-21T20:44:55+00:00
url: /atik-kagitlarla-cocuk-okutun/
categories:
  - Kültür Yaşam

---
Bazen teknolojiye ve internete dayalı konulara ara verip sosyal konulara değinmenin uygun olacağını düşünüp bugün dikkatimi çeken ve aslında uyguladığım ama yanlış uyguladığım bir konudan bahsedeceğim. Öncelikle bu yazıyla ilgili detayları bugün Milliyet Gazetesi&#8217;nin Pazar ekinde okudum.  
<!--more-->

  
Hepimizin evinde çöp oluşuyordur. Kağıtları, gazete kağıtlarını bu çöplerle beraber atıyoruzdur. Belirli bir süredir gazeteleri dışarıda çöp konteynırının kenarına bıraksam da daha iyi bir yöntem olarak Eczanelere bırakmanın doğru olduğunu öğrendim. EDAK Eczacılık Kooperatifi&#8217;nin yaklaşık 30 yıldır yürüttüğü bir uygulamadan bahsetmek istiyorum. &#8220;Atık Kağıtları Toplama Kampanyası&#8221; olarak geçen bu uygulama ile hem bir çocuk okutmuş hem de kağıt üretmek için pek çok ağacın kesilmesini önlemiş oluyorsunuz. Bunun için topladığınız ya da evinizde biriken gazete, dergi, kullanılmış defter vs.. gibi atıkları paketlenmiş bir şekilde yakınınızdaki bir eczaneye bırakmanız yeterli olacaktır. EDAK bunları eczanelerden toplayıp yeniden değerlendirmek üzere İzmir&#8217;de bulunan KASTAŞ Kağıt Fabrikası&#8217;na götürüyor. Burada tartılan atıkların karşılığında oluşan para <a href="http://www.cydd.org.tr/" target="_blank">Çağdaş Yaşamı Destekleme Derneği</a> (ÇYDD) hesabına yatırılıyor. Özetle Atık Kağıtları Toplama Kampanyası sayesinde 2008 yılı içerisinde ayda 1000 YTL gelir sağlanmış. Bu da 10 üniversite ya da 20 lise öğrencisinin burs alarak eğitim görmesini sağlamış.