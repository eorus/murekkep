---
title: iGoogle Rss Beslemelerini Google Reader’a Taşıyın
author: Alper
type: post
date: 2009-05-21T16:24:26+00:00
url: /igoogle-rss-beslemelerini-google-readera-tasiyin/
post-thumb:
  - https://www.murekkep.org/mini/greader.jpg
dsq_thread_id:
  - 959857732
categories:
  - Google
tags:
  - internet

---
[Google][1] arama motoru yerine başlangıç sayfası olarak kullanabileceğiniz ve kendi istediğiniz bileşenlere göre kişiselleştirebileceğiniz igoogle üzerinde rss ile internet sitelerini takip edebiliyoruz. Her internet sitesi için bir rss alanı yaratabildiğimiz igoogle üzerinde takip ettiğiniz sitelerin rss beslemelerini (feeds) artık kolayca **Google Reader** içerisine taşıyabilirsiniz. 

Rss okuyucu olarak Google Reader kullanmanız durumunda oldukça işe yarayabilecek bu özellik sayesinde, rss teknolojisi ile takip ettiğiniz **internet sitelerini** tek bir yerde toplayabiliyorsunuz. Böylelikle hem rss beslemelerinizi Google Reader içerisine aktarmış oluyorsunuz, hem de kişiselleştirdiğiniz **igoogle başlangıç** sayfasında rss beslemeleri dışında daha fazla alan yaratabiliyorsunuz. Ya da bir başka deyişle rss okuyucu olarak igoogle yerine google reader tercih etmeniz durumunda böyle bir yola başvurabilirsiniz. 

**iGoogle** üzerindeki rss beslemelerinizi google reader içerisine aktarmak için google reader karşılama sayfasındaki **içeri aktarma** bölümünü kullanmanız gerekiyor. <a href="https://www.google.com/reader/view/#welcome-page" target="_blank" class="broken_link">Google Reader Welcome Page</a> linki ile ulaşılabilen sayfada &#8220;Read your sites from igoogle&#8221; başlıklı bölümü buluyorsunuz. Bu bölümde zaten iGoogle üzerinde rss ile takip ettiğiniz sitelerin sayısı belirtiliyor. Bu siteleri **Google Reader** içerisine aktarmak için ilgili butona tıklamanız yeterli olacaktır. Bundan sonra iGoogle üzerindeki rss beslemeleriniz hangi sekme ismi altında kayıtlıysa aynı şekilde Google Reader üzerinde klasörü açılıp içeri aktarılmış oluyor. 

[Import iGoogle Feeds into Google Reader][2]

 [1]: https://www.murekkep.org/konu/web-uygulamalari-ve-internet/google
 [2]: http://googlesystem.blogspot.com/2009/05/import-igoogle-feeds-in-google-reader.html