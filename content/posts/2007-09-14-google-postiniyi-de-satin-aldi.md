---
title: Google Postini’yi de satın aldı
author: heartsmagic
type: post
date: 2007-09-14T12:02:03+00:00
url: /google-postiniyi-de-satin-aldi/
categories:
  - Google
tags:
  - bilişim
  - internet

---
Habere başlık atarken &#8216;de&#8217; ekini özellikle koyduk zira Google&#8217;ın satın almalarının ardı arkası kesilmiyor. Neredeyse senede kendi alanında zirve yapmış bir kaç tane şirketi bünyesine katan Google bu sefer de elektronik-internet güvenliği konusunda piyasada lider konumda olan <a href="https://www.postini.com" target="_blank">Postini</a>&#8216;yi satın aldı. Aslında son kullanıcı pek bilmesede <a href="https://www.postini.com" target="_blank">Postini</a> çok kritik işler yapan bir şirket. Şirketin istatistiklerine bakacak olursak ne demek istediğimiz anlaşılacaktır:

  * 35,000 ticari şirkete hizmet
  * 10 milyon son kullanıcıya hizmet
  * Günde 1 milyardan fazla Spam engelleme
  * Günde 2 milyar civarında bağlantının işlem yapılması

Bu verilere bakacak olursak şirketin bu piyasada ne kadar önemli bir yerde bulunduğunu görmek pek zor olmayacaktır. Google genelde sürdürdüğü piyasayı gözle-zamanlamayı bekle-satın al taktiğini burada da işler hale getirdi ve bu satın almayı 635 milyon dolara gerçekleştirdi. Google&#8217;ın bu şirketi bünyesinde hangi kademede kullanacağı da aşikar: Gmail ve Gtalk. Bu iki hizmetini <a href="https://www.postini.com" target="_blank">Postini</a> ile güçlendirmeyi hesap eden Google bakalım ilerde ne gibi atılımlar yapacak.