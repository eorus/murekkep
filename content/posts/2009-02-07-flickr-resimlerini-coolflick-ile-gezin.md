---
title: Flickr Resimlerini CoolFlick ile Gezin
author: Alper
type: post
date: 2009-02-07T20:15:22+00:00
url: /flickr-resimlerini-coolflick-ile-gezin/
dsq_thread_id:
  - 958997915
categories:
  - Sosyal

---
**Resim arama** işlemleri için birçok farklı yöntem mevcut. Belirli fotoğraf paylaşım siteleri olan Flickr ve Picasa üzerinden gerçekleşebilen bu resim arama işlemlerinde Flickr üzerindeki resimlere ulaşma şekli bana her zaman daha keyifli gelmiştir. Eğer takip ettiyseniz daha önce [en iyi Flickr arama aracı Compfight][1]&#8216;tan bahsetmiştim. Bu sefer ki biraz daha farklı, daha görsel ama keyifli bir araç olan CoolFlick. <!--more-->

**CoolFlick** hakkında bilgi vermeden önce çıkış noktası olan Cooliris&#8217;ten biraz bahsetmek gerekiyor. Cooliris yaklaşık 4.5 mb boyutunda bir **Firefox eklentisi**dir. Bu eklenti sayesinde Flickr resimlerinin yanısıra BBC haberlerinden, [Deviantart][2]{.broken_link} resimlerine, [Photobucket][3] ya da [Picasa][4] üzerindeki resimleri 3 boyutlu olarak tam ekran şekilde izleyebiliyorsunuz. Çok daha kapsamlı bir işlevi olduğunu söyleyebiliriz. Ama ne olursa olsun eğer Cooliris&#8217;ten bahsediyorsak mutlaka 3 boyutlu duvar görseli hafızamıza kazınmış olacaktır. 

Konumuz olan CoolFlick&#8217;e dönersek; **CoolFlick** yukarıda bahsetmeye çalıştığımız Cooliris teknolojisini alıyor. Sadece **Flickr resim araması** olarak karşımıza getiriyor. Ve bunun için bir eklenti kurmanıza gerek olmuyor. Tarayıcınız ile CoolFlick sayfasını ziyaret etmeniz yeterli. Sanki Cooliris eklentisini kurmuş gibi çalıştığını söyleyebilirim. [Flickr][5] resimlerini gezerken küçük resimlerin üzerindeyken farenizin orta tuşuyla boyutunu değiştirebiliyorsunuz. 

CoolFlick üzerinden yaptığınız resim aramalarına karşılık Flickr üzerindeki **resimler** küçük boyutlarla (**thumbnail**) karşınıza geliyor. Cooliris&#8217;i yüklemeden ne olduğunu merak ediyorsanız mutlaka ziyaret etmelisiniz. Onun dışında eğer amacınız sadece 3 boyutlu Flickr resimlerini gezmek ise CoolFlick bu görevi fazlasıyla yerine getiriyor.

 [1]: https://www.murekkep.org/en-iyi-flickr-arama-araci-compfight-723
 [2]: http://www.deviantart.com/
 [3]: http://photobucket.com/
 [4]: http://picasaweb.google.com/
 [5]: http://flickr.com/