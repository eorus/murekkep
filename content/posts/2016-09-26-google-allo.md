---
title: Google Allo Akıllı Mesajlaşma Uygulaması
author: Alper
type: post
date: 2016-09-26T15:15:59+00:00
url: /google-allo/
featured_image: /wp-content/uploads/2016/09/google-allo-100x100.png
categories:
  - Mobil
  - Sosyal
tags:
  - sosyal medya
  - uygulama

---
**Google Allo** akıllı mesajlaşma uygulaması anında iletişim sağlayan yeni bir uygulama olarak sunuldu.

Akıllı telefonların yaygınlaşmasıyla günlük hayatımızın en sık kullanılan materyallerinden olan anında iletişim araçları popülerliklerini korumaya devam ediyor. Buna en güzel örneklerden birisi olarak elbette Whatsapp’ı gösterebiliriz. Facebook tarafından satın alınan anında mesajlaşma uygulaması bugün itibariyle birçok akıllı telefon kullanıcısının ilk tercihi durumunda.

Google Allo akıllı mesajlaşma uygulaması <a href="https://itunes.apple.com/tr/app/google-allo-smart-messaging/id1096801294?mt=8" target="_blank" class="broken_link">iTunes App Store</a> ve <a href="https://play.google.com/store/apps/details?id=com.google.android.apps.fireball&hl=tr" target="_blank" class="broken_link">Google Play Store</a> üzerinden ücretsiz olarak indirilebiliyor. Peki uygulamanın öne çıkan özellikleri hangisi ve kullanmayı gerektirecek kadar iyi mi?

## Google Allo mesajlaşma uygulamasının özellikleri

<img class="alignnone wp-image-16898 size-full" title="Google Allo Akıllı Mesajlaşma Uygulaması" src="https://www.murekkep.org/wp-content/uploads/2016/09/google-allo.png" alt="Google Allo Akıllı Mesajlaşma Uygulaması" width="960" height="480" srcset="https://www.murekkep.org/wp-content/uploads/2016/09/google-allo.png 960w, https://www.murekkep.org/wp-content/uploads/2016/09/google-allo-768x384.png 768w, https://www.murekkep.org/wp-content/uploads/2016/09/google-allo-400x200.png 400w, https://www.murekkep.org/wp-content/uploads/2016/09/google-allo-50x25.png 50w, https://www.murekkep.org/wp-content/uploads/2016/09/google-allo-125x63.png 125w, https://www.murekkep.org/wp-content/uploads/2016/09/google-allo-300x150.png 300w" sizes="(max-width: 960px) 100vw, 960px" /> 

Grup mesajlaşma, çıkartma paketleri, üzerinde oynayarak fotoğraf gönderimi gibi diğer mesajlaşma uygulamalarıyla ortak özellikler sunan **Google Allo** aslında gerçekten akıllı mesajlaşma imkanı sağlıyor.  Diğer mobil uygulamalardan farklı olan ise yapay zeka destekli olarak sunulan Google Asistan entegrasyonu.

Google Asistan entegrasyonu oldukça etkin bir şekilde kullanılabiliyor. İsterseniz “hava nasıl” diye sorabilirsiniz. Ya da arzu ederseniz “bana fotoğraflarımı göster” diyebilirsiniz. Karşınızda birisi varmış gibi konuşabildiğiniz Google Asistan’a sıkıldığınızı söylediğinizde size komik bir yYoutube videosu göstermesi ise gerçekten akıllı olduğunu gösteriyor.

Google Assistant şu an için Türkçe konuşamıyor ama çoğu Türkçe sorguya cevap verebiliyor. Merak ettiklerinizi bulmak ve arkadaşlarınızla plan yapmak için mesajlaşmanızı bölmeye hiç gerek yok. @google yazdığınızda Asistanınız yardıma hazır.

Facebook Messenger ve iOS 10 ile birlikte iMessage’da bir hayli fazla görülen çıkartmalar, Google Allo’nun da önemli parçaları arasında yer alıyor. Uygulama şu an için 29 adet çıkartma paketi barındırıyor. Bu paketleri indirmek için herhangi bir ücret ödemek gerekmiyor. Kullanıcılar indirdikleri paketleri daha sonra kaldırabiliyor.

Google Allo oldukça hızlı bir şekilde anında mesajlaşma dünyasına adım atmış oldu. Facebook Messenger, WhatsApp, Telegram Messenger ve iMessage gibi rakipleri arasında yapay zekasıyla varolmaya çalışacak Google Allo’nun nasıl bir yol izleyeceğini hep beraber göreceğiz.