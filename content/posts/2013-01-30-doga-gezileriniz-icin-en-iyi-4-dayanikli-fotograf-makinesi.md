---
title: Doğa Gezileriniz İçin En İyi 4 Dayanıklı Fotoğraf Makinesi
author: bkazar
type: post
date: 2013-01-30T16:58:01+00:00
url: /doga-gezileriniz-icin-en-iyi-4-dayanikli-fotograf-makinesi/
featured_image: /wp-content/uploads/2013/01/nikon-AW110-100x100.jpg
categories:
  - Fotoğraf
tags:
  - fotoğraf makinesi
  - nikon
  - olympus
  - sony

---
Korunaklı gövdelerin içine sıkıştırılmış su geçirmez [kompakt fotoğraf makineleri][1] gerçekten harika aletler değil mi? Cebinize sığabilecek kadar küçükler, hafifler, neredeyse 2 metre yükseklikten düşmeleri hiçbir sorun yaratmıyor ve hatta suyun atına 13 metre dalsanız çalışmaya devam ediyorlar. Dünya gezgini, doğa sever ya da herhangi bir ekstrem spor ile ilgilenenler için aranan kan denilebilir.

Hayatı hep uçlarda yaşayan insanlar için hemen her fotoğraf makinesi üreticisinin en az bir sağlam kamera modeli piyasada bulunabiliyor. Peki bunları satın alırken neye dikkat etmeniz gerekiyor? Eğer bu konuda birazcık kafanız karışıksa yazımızda size şu anda piyasada bulabileceğiniz en iyi dayanıklı fotoğraf makinesi modellerinin arasında ilk dördünü tanıttık. Umarız size biraz fikir verebiliriz.

### Bu Kameralara Neden “Dayanıklı” Diyorlar?

Özelliklerine bakarak tabi ki neden dayanıklı olduklarını söyleyebiliyoruz. Fakat hiç merak ettiniz mi bu fotoğraf makineleri nasıl test ediliyor diye? Emin olun en tecrübeli gezginlerden daha fazla tecrübeyi birkaç hafta içinde ediniyor bu makineler.

Test aşaması ilk olarak Kuzeybatı Pasifik bölgesinin sert doğal koşullarında beş günlük bir sırt çantası gezisiyle başlıyor. Burada soğuk ve havadaki aşırı nem ile mücadele eden fotoğraf makineleri hemen ardından üç günlük bir Meksika seyahatine gidiyor. Burada da aşırı toz ve sıcak altında çalışıyorlar. Bundan sonra da çamur içindeki bir orman kampında çalışıyorlar. Her fotoğraf makinesi bu testleri geçtikten sonra hazırlanmış belirli şartlarda, 1 saat boyunca su altında çalıştırılıyor. Ardından en acımasız test olan darbe testine sıra geliyor. Makine bir kez ön bir kez de alt kısmından çarpacak şekilde 2 metreye yakın bir yükseklikten yere bırakılıyor.

Sizin doğa gezilerinde, ülkeler arası seyahatlerinizde, uzun bisiklet yolculuklarınızda maruz kaldığınız şartlara biraz benziyor değil mi? Gerçekten bu makineler en az sizin kadar dayanıklı. Aşağıda sizin için seçtiğimiz dört fotoğraf makinesinin özellikleri bulunuyor. Kendi kriterlerimize göre de değerlendirip sıralamamızı hazırladık.

### 4- Sony CyberShot TX20

Sony TX20’nin fotoğrafına baktığınızda sağlamlaştırılmış ve su geçirmez bir makine olduğu aklınızdan geçmemiştir eminiz. Sony hem şık görünen hem de sağlam bir fotoğraf makinesi yapmayı başarmış CyberShot TX20 modeli ile. Arkasında büyük boyutlu bir dokunmatik ekran bulunan **TX20** menüsü neredeyse modern bir akıllı telefon ekranı gibi duruyor. Carl Zeiss tarafından üretilen 4x optik zum lensi sayesinde harika fotoğraflar çekebiliyorsunuz. 16.2 megapiksel çözünürlüğü, 30fps’de 1080p video çekebilmeniz de diğer özeliklerinden TX 20’nin. Su altında 4.8metre derinliğe kadar dayanabilen makine, 1.5 metreden düşmeye dayanıklı.

<p style="text-align: center;">
  <img class="aligncenter  wp-image-11407" alt="DSC-TX20" src="https://www.murekkep.org/wp-content/uploads/2013/01/DSC-TX20.jpg" width="640" height="393" srcset="https://www.murekkep.org/wp-content/uploads/2013/01/DSC-TX20.jpg 800w, https://www.murekkep.org/wp-content/uploads/2013/01/DSC-TX20-400x245.jpg 400w, https://www.murekkep.org/wp-content/uploads/2013/01/DSC-TX20-50x30.jpg 50w, https://www.murekkep.org/wp-content/uploads/2013/01/DSC-TX20-125x76.jpg 125w, https://www.murekkep.org/wp-content/uploads/2013/01/DSC-TX20-300x184.jpg 300w, https://www.murekkep.org/wp-content/uploads/2013/01/DSC-TX20-496x305.jpg 496w" sizes="(max-width: 640px) 100vw, 640px" />
</p>

#### Artılar

Sony tarafından üretilen ve CyberShot TX20 üzerinde yer alan Exmor sensörü zaten dünyaca tanınan harika bir sensör. Makinenin en büyük artılarından biri sensörü sayesinde keskin fotoğraflar çekmesi ve düşük ışıklı ortamlarda gren oluşumunu azaltması. **Sony CyberShot** TX 20 modelinin bir diğer artısı bence zarif şekli. İnce, küçük ve gerçekten fazlasıyla kompakt boyutlara sahip TX20. Bu karşılaştırmamızda lens koruyucusu olan tek model olması da cabası. Böylece cebinizde, çantanızda taşırken lensin zarar görmesinden korkmanıza gerek kalmayacak. Dokunmatik ekranı sayesinde dokunduğunuz bölgeye netlemesi de hoş bir ayrıntı olmuş.

#### Eksileri

**Sony CyberShot TX20**’ye güvenip denize daldınız ve video çekmeye başladınız. Fakat o da ne 20 dakika sonra kameranız geri dönüşü olmayan bir şekilde bozulmuş. Belki işiniz o kadar uzun değil ama ıslak şartlarda fotoğraf çekerken dokunmatiğin iyi işlemediğini gördüğünüzde canınız sıkılacak eminiz. Fazla aydınlık ortamlarda –yani makinenin ömrünü geçireceği dışarıda, güneş altında- ekranı görmek neredeyse imkansız. Batarya ömrünün düşük olması ve **GPS** olmaması da makinenin eksileri arasında. Bu yüzden Sony CyberShot TX 20 listemizde son sıraya yerleşiyor.

#### Sony Cyber-shot TX20 Teknik Özellikleri

  * **Fiyat:** $330
  * **Sensor:** 16.2MP 1/2.3&#8243; Exmor R CMOS Sensor
  * **Diyafram:** f/3.5 &#8211; f/4.6
  * **Çözünürlük:** 4,608 x 3,456
  * **Video:** 1920 X 1080 30FPS
  * **Ekran:** 3.0&#8243; LCD dokunmatik ekran 921K

### 3-Nikon Coolpix AW100

**Nikon Coolpix** AW100 aslında aşağıda göreceğiniz Lumix gövdesinin bir kopyasını andırıyor. Fakat Nikon bu gövdeyi bir şekilde geliştirmeyi başarmış. Panasonic’teki çift sürgülü kapağı kazayla açılamayacak bir butonla değiştirmiş. 3 inç ekran, 1050mAh bataryası ve dahili GPS ile **Coolpix AW100**, Cybershot TX20’yi geride bırakıyor. Bunun yanında 9 metreye kadar su altına dalabilen Nikon, 1.5metre yükseklikten düşüşlere dayanabiliyor. 5x optik zum özelliğine sahip Nikkor lense sahip makine 16 megapiksel çözünürlüğe sahip. Bunun yanı sıra Nikon Coolpix AW100 30fps hızında 1080p video kaydedebiliyor.

<p style="text-align: center;">
  <img class="aligncenter  wp-image-11405" alt="nikon-AW110" src="https://www.murekkep.org/wp-content/uploads/2013/01/nikon-AW110.jpg" width="660" height="484" srcset="https://www.murekkep.org/wp-content/uploads/2013/01/nikon-AW110.jpg 1100w, https://www.murekkep.org/wp-content/uploads/2013/01/nikon-AW110-400x293.jpg 400w, https://www.murekkep.org/wp-content/uploads/2013/01/nikon-AW110-50x36.jpg 50w, https://www.murekkep.org/wp-content/uploads/2013/01/nikon-AW110-125x91.jpg 125w, https://www.murekkep.org/wp-content/uploads/2013/01/nikon-AW110-272x200.jpg 272w, https://www.murekkep.org/wp-content/uploads/2013/01/nikon-AW110-415x305.jpg 415w" sizes="(max-width: 660px) 100vw, 660px" />
</p>

#### Artıları

**Nikon** kullanım esnasında gerçekten ergonomik. Butonlar gerçekten yerli yerine koyulmuş. Menü yönetmesi gerçekten kolay. Batarya ömrü ise harika. Video kalitesi tüm bu kameralar arasında en iyisi. Özellikle kameranın ön tarafına yerleştirilmiş stereo mikrofon ses kalitesini çok arttırıyor. Fotoğraf kalitesi de gayet iyi. Keskin ve düşük grenli fotoğraflar çekebiliyor.

#### Eksileri

Nikon AW100 ile çekilen fotoğraflar maalesef birazcık renksiz gibi gelebilir. Özellikle gittiğiniz yerlerdeki harika doğayı çektiğinizde, kameranın o kadar kaliteli olmayışı üzücü olabilir. Bir diğer sorun gövdede ön tarafın plastik olması. Diğer tüm makinelerdeki metal ön yüzeyle karşılaştırıldığında dayanıksız gözüküyor. Sonuç olarak yine de _**Nikon AW100**_ ile kendine en üst sıralardan bir yer edinmeyi başardı.

#### Nikon Coolpix AW100 Specs

  * **Fiyat:** $350
  * **Sensor:** 16MP 1/2.3&#8243; CMOS Sensor
  * **Diyafram:** f/3.9 &#8211; f/4.8
  * **Fotoğraf:** 4608 x 3456
  * **Video:**  1920 X 1080 30FPS
  * **Ekran:** 3.0&#8243; LCD Ekran 460K dots

### 2 – Olympus Tough TG-1

Listemizdeki en yeni kamera modellerinden biri lan **Olympus Tough TG-1** gerçek bir canavar. İlk dört sıralamasındaki en büyük, kalın ve ağır olmasına rağmen Olympus TG-1 4x optik zum lensi, 12 megapiksel çözünürlüğü, 3 inç OLED ekranı ve tam f/2.0 değerine kadar düşebilen diyafram değeriyle bu kusurunu örtüyor. 1080p h.264 video seçeneği de cabası. 12 metre derinlikteki suda çalışabilen cihaz 2 metreden düşmelere de dayanıklı. Olympus Tough TG-1’in en ilginç özelliklerinden biri ise balıkgözü ya da tele lens takmanıza imkan veren lens sistemi.

<p style="text-align: center;">
  <img class="aligncenter  wp-image-11401" alt="olympus_tough_tg-1" src="https://www.murekkep.org/wp-content/uploads/2013/01/olympus_tough_tg-1_ihs_01.jpg" width="614" height="461" srcset="https://www.murekkep.org/wp-content/uploads/2013/01/olympus_tough_tg-1_ihs_01.jpg 1024w, https://www.murekkep.org/wp-content/uploads/2013/01/olympus_tough_tg-1_ihs_01-400x300.jpg 400w, https://www.murekkep.org/wp-content/uploads/2013/01/olympus_tough_tg-1_ihs_01-50x37.jpg 50w, https://www.murekkep.org/wp-content/uploads/2013/01/olympus_tough_tg-1_ihs_01-125x93.jpg 125w, https://www.murekkep.org/wp-content/uploads/2013/01/olympus_tough_tg-1_ihs_01-266x200.jpg 266w, https://www.murekkep.org/wp-content/uploads/2013/01/olympus_tough_tg-1_ihs_01-406x305.jpg 406w" sizes="(max-width: 614px) 100vw, 614px" />
</p>

#### Artıları

Fotoğraf çekim modları ve çeşitleri Olympus Tough TG-1’in belki de en iyi özelliği. Su altında ya da su dışında fotoğraf çekerken modları değiştirmek gerçekten kolay. OLED teknolojisiyle üretilmiş ekranı sert güneşte bile kaliteli görüntü sunuyor. Fotoğraflar hem aydınlık hem düşük ışıklı ortamda sn derece keskin ve sorunsuz. Renk dengesi mükemmel ve bir sürü efek ekleyebiliyorsunuz. Ayrıca uzun süre dayanabilen batarya ömrü de uzun kamp ve gezileriniz için ideal bir makine yapıyor TG-1’i.

#### Eksileri

Her şeyi kıvamında ayarlanmış bu makinenin tek ve en büyük sorunu kesinlikle video kalitesi. Gerçekten bu harika donanımdan beklenmeyecek kadar düşük kalitede video çekiyor Olypmus **_TG-1_**. Maceralarınızı video ile hatırlamak istiyorsanız bu sizi birazcık üzebilir. Fakat bunun dışında herhangi bir sorun çıkarmıyor Olympus Tough TG-1.

#### Olympus Tough TG-1 Özellikleri

  * **Fiyat:** $400
  * **Sensor:** 12MP 1/2.3&#8243; BSI-CMOS Sensor
  * **Diyafram:** f/2.0 &#8211; f/4.9
  * **Çözünürlük:** 3968 x 2976
  * **Video:** Up to 1920 X 1080 30FPS
  * **Ekran:** 3.0&#8243; OLED Ekran 610K dots

### 1 – Panasonic Lumix DMC-TS4

Son dört-beş yıldır **Panasonic Lumix DMC** serisi dayanıklı fotoğraf makinesi pazarında standartları belirliyor. Bu seriden çıkardığı en son model olan Panasonic Lumix DMC-TS4 özellikleri ile yine liderliği korumayı başarmış. 30fps 1080p video, dahili GPS, 12 metre su altında çalışabilme, 2 metreye kadar düşme dayanımı makineyi gerçekten sınırların ötesine taşıyan özellikleri.

En iyi özelliklerinden biri alüminyumdan yapılmış sağlam ve hafif gövdesi. 2,7 inç ekranı ve standart tuşlu kontrolü ile Panasonic Lumix DMC-TS4 gerçekten birinci olmayı hak ediyor. 4.6x optik zum yapabilen lensi **Leica** tarafından üretiliyor. 12.1 megapiksel çözünürlüklü kamera paranın satın alabileceği en iyilerinden.

<p style="text-align: center;">
  <img class="aligncenter  wp-image-11402" alt="lumix-1" src="https://www.murekkep.org/wp-content/uploads/2013/01/lumix-1.jpg" width="614" height="480" srcset="https://www.murekkep.org/wp-content/uploads/2013/01/lumix-1.jpg 1024w, https://www.murekkep.org/wp-content/uploads/2013/01/lumix-1-400x312.jpg 400w, https://www.murekkep.org/wp-content/uploads/2013/01/lumix-1-50x39.jpg 50w, https://www.murekkep.org/wp-content/uploads/2013/01/lumix-1-125x97.jpg 125w, https://www.murekkep.org/wp-content/uploads/2013/01/lumix-1-256x200.jpg 256w, https://www.murekkep.org/wp-content/uploads/2013/01/lumix-1-390x305.jpg 390w" sizes="(max-width: 614px) 100vw, 614px" />
</p>

#### Artıları

**Panasonic** bu listedeki en temiz, en yoğun renklere sahip fotoğrafları çekebilen makine. Diğerleri kadar fazla fotoğraf modu bulunmaması makinenin biraz daha basit kullanılmasını da sağlıyor. Özellikle dışarıdayken işinize yarayacak bir diğer artısı makinenin hızlı odaklama kapasitesi. Hiçbir anı kaçırmayacaksınız böylece. Bunun dışında harika video kapasitesi, GPS’in gittiğiniz yolları kaydedebilme özelliği, çok sağlam şasisi ve gece fotoğrafındaki başarısı makineyi listenin en üstüne taşıyan ayrıntılar.

#### Eksileri

Lumix’in kötü özelliklerinden biri fotoğraflarda birazcık maviliğin fazla olması. Çok kötü değil fakat rakamsal olarak durum bu. Bunun yanında HDR modunda gerçekten başarısız. Düşük ışıkta odaklama sor yaşamayan makine en karanlık fotoğrafları sunmuş. En kötü ve kullanırken en çok zorluk yaşatacak problem ise batarya ömrünün kısa oluşu. Ayrıca ekranı da diğer cihazlar arasındaki en küçük boyuta ve düşük çözünürlüğe sahip. Yani aslında Lumix DMC-TS4 bu konuda birazcık kötü.

#### Panasonic Lumix DMC-TS4 Özellikleri

  * **Fiyatı:** $400
  * **Sensor:** 12.1MP 1/2.33-inç CCD Sensor
  * **Diyafram:** f/3.3 &#8211; f/5.9
  * **Çözünürlük:** 4000&#215;3000
  * **Video:** 1920 X 1080 30FPS
  * **Ekran:** 2.7&#8243; TFT-LCD Ekran 230K dots

Listemize bu yıl [CP+ Show 2013][2]{.broken_link} kapsamında tanıtılıp katılan [Pentax][3]{.broken_link} makineler de girdi aslında. Fakat ortada ne bir test ne de doğru dürüst teknik özellikler bulunduğundan sıralamamıza 2012 yılındaki makineleri dahil etmek zorunda kaldık. Umarız bu yılın ortalarına doğru güncellenmiş bir liste hazırlayacağız. Bu makinelerden kullandığınız ya da eklemek istedikleriniz varsa yorum kısmına eklemenizden memnun oluruz.

 [1]: https://www.murekkep.org/kamera
 [2]: https://www.murekkep.org/cp-show-2013de-duyurulmasi-beklenen-kameralar-11285
 [3]: https://www.murekkep.org/pentax-dayanikli-fotograf-makinesi-modellerini-tanitti-11395