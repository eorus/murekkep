---
title: Samsung Galaxy Note 3 Özellikleri Arasında 6.3 inç Ekran Olabilir
author: bkazar
type: post
date: 2012-12-13T20:42:22+00:00
url: /samsung-galaxy-note-3-ozellikleri-arasinda-6-3-inc-ekran-olabilir/
featured_image: /wp-content/uploads/2012/12/galaxy-note-3-100x100.jpg
dsq_thread_id:
  - 973035361
categories:
  - Mobil
tags:
  - android
  - samsung

---
Samsung, günümüzde en çok satan Android telefon markası olma rekorunu elinde bulunduruyor ve bu açıdan Apple için büyük bir rakip. Özellikle ürettiği 5.5 inç ekranlı Galaxy Note 2 ile “phablet” adı verilen bambaşka bir ürün sınıfı oluşturarak kendi kitlesini toplamayı başardı. Şimdi konuşulan ise sıradaki “phablet” modeli olacak Samsung Galaxy Note 3 özellikleri arasında daha da büyük bir ekran olacağı yönünde. Galaxy Note 2 ile daha geniş ekrana sahip bir cihazın daha ağır olmasına gerek olmadığını kanıtlayan Samsung’un bu başarılı modelinin ardından çıkaracağı yeni üründe – Galaxy Note 3- 6.3 inç boyutlu bir ekran kullanacağı konuşuluyor. Olaya teknik açıdan bakarsak bunun mümkün olması için Galaxy Note 3 özellikleri arasında LCD yerine OLED tabanlı bir ekran bulunması gerekiyor. Şimdilik böyle bir durum söz konusu görünmüyor. Zaten Korea Times de bu dedikoduyu Samsung’a yedek parça üreten bir şirketten duyduğunu belirtiyor. Peki, bu dedikodu doğru olabilir mi? Gerçekten Galaxy Note 3 özellikleri arasında 6.3 inç OLED ekran olabilir mi? Bize pek olası gelmedi açıkçası. S-Pen gerçekten işleri kolaylaştıran bir özellik. Piyasada seçebileceğimiz daha fazla Stylus cihaz görmeyi isteriz ama Samsung Galaxy Note 7.0 gibi 7 inç tablet pc ile karşılaşmamız çok daha olası. Samsung oradaki rekabeti bitirmek payına düşeni almak isteyecektir. Gerçekçi düşünürsek 6.3 inç gerçekten fazla arada kalmış bir boyut. İlk Galaxy Note geldiğinde de telefon olmak için fazla büyük boyutları için eleştirilmişti. Ancak mantıklı düşünelim 6.3 inç boyutlu bir telefon gerçekten kullanışsız olacaktır.

<img class="aligncenter size-large wp-image-9872" alt="galaxy-note-3" src="https://www.murekkep.org/wp-content/uploads/2012/12/galaxy-note-3-400x300.jpg" width="400" height="300" srcset="https://www.murekkep.org/wp-content/uploads/2012/12/galaxy-note-3-400x300.jpg 400w, https://www.murekkep.org/wp-content/uploads/2012/12/galaxy-note-3-50x37.jpg 50w, https://www.murekkep.org/wp-content/uploads/2012/12/galaxy-note-3-125x93.jpg 125w, https://www.murekkep.org/wp-content/uploads/2012/12/galaxy-note-3-266x200.jpg 266w, https://www.murekkep.org/wp-content/uploads/2012/12/galaxy-note-3-406x305.jpg 406w, https://www.murekkep.org/wp-content/uploads/2012/12/galaxy-note-3.jpg 780w" sizes="(max-width: 400px) 100vw, 400px" />