---
title: Blog günlük ise Twitter anlık
author: Alper
type: post
date: 2007-03-20T09:20:39+00:00
url: /blog-gunluk-ise-twitter-anlik/
dsq_thread_id:
  - 197136842
categories:
  - Sosyal
tags:
  - internet
  - sosyal medya
  - twitter

---
Bugün Twitter&#8217;ı inceleme fırsatı buldum. İlk edindiğim intiba, _**&#8220;eğer blog günlükse twitter anlık&#8221;**_ bir paylaşım şeklinde. O an yapılanlar yazılıyor ve tüketiliyor. Twitter bir blog değil, [Sosyomat][1] gibi bir sosyal ağ değil. Twitter sizin hiç kimse ile yaptığınız anlık diyaloğunuzdur. Diğer bir taraftan dünyadaki herkes sizin bu hiç kimse ile yaptığınız diyaloğa şahit oluyor.

Fatih&#8217;in blogunda bahsettiği gibi gerekli birşey mi? Bu kadar anlık olmaya ya da herşeyi paylaşmaya ihtiyacımız var mı? Açıkçası içerikte değer olarak adlandırabileceğimiz ya da daha sonra geriye dönük incelememizi gerektirecek bir yazı bütünü olmadığından gereksiz. Gerçekten o an için birinin ne yaptığını öğrenmek ya da kendi yaptığınız birşeyi &#8220;paylaşmak&#8221; en fazla bir sevgiliniz varsa değerli olabilecektir.

[Twitter][2] üzerine yazılan anlık yazıların genel bir halini çok güzel bir şekilde Twittervision aracılığı ile görebiliyorsunuz. [Google Maps][3] yardımıyla kim nerede ve ne yazdıysa balonlar halinde karşınıza getiriliyor.

Sms ve mobil uygulamalar ile twittera o an yapılanın gönderilmesi gibi bir durum söz konusu olduğunda iş değişiyor. Şöyle düşünün; evden çıkacaksınız arkadaşlarınızla buluşacaksınız. Yoldayken nerede olduğunuza dair ya da buluşma yeriyle ilgili cep telefonundan görüşülüp ya da sms atılıp haberleşme yaparsınız. İşte bunun yerini ileride twitter alabilir. Belki esas işlevi bu değil ama böyle anlık olarak yaptığımız işleri daha online olmuş bir dünyada sağlanan kolaylıklarla bu şekilde gerçekleştirecek olmamız kanımca oldukça olası gözüküyor.

[Twitter][2] şu an için dişimi fırçaladım, şunu dinliyorum, az önce kapıyı kapattım vb&#8230; gibi gereksiz yazıların dışına çıkamayacak bir platform olarak zihinde yer ediyor. Bakalım zaman ne gösterecek.

 [1]: https://www.sosyomat.com/
 [2]: https://twitter.com/
 [3]: https://maps.google.com/