---
title: İki küçük ama becerisi büyük firefox eklentisi
author: heartsmagic
type: post
date: 2007-11-08T21:10:29+00:00
url: /iki-kucuk-ama-becerisi-buyuk-firefox-eklentisi/
dsq_thread_id:
  - 965191903
categories:
  - Masaüstü
tags:
  - firefox
  - yazılım

---
Öncelikle ne zamandır Firefox kullanmama rağmen böyle eklentilerden neden haberim yok diye kendi kendime bir sordum. Ancak sanırım sebebi belli, açık kaynak kod camiası o kadar geniş ki illâ kaçırdığınız bir şeyler oluyor. Özellikle de konu firefox eklentileri olduğunda durum daha karışık, çünkü ortada çok sayıda eklenti var. Aslında kullandığım eklenti sayısı fazla değildir ancak işimi kolaylaştıran ve beni rahat ettiren 4-5 tane eklentiyi kullanmaktayım. Son günlerde 2 güzel eklenti daha keşfettim , daha doğrusu tavsiye üzerine buldum.

**1.** **Stylish** \[1\] \[2\]

Bu eklentiyle sevgili Çınar&#8217;ın tavisyesiyle tanıştım. Kendisi, istediğiniz bir web sitesini zevkinize göre şekillendirmenize yarıyor. Örneğin şu aralar çok meşhur olan Facebook sitesini Deviantart gibi görüp gezmek istemez miydiniz? Bu, stylish sayesinde mümkün olabiliyor. Birçok büyük site için zaten halihazırda stiller mevcut. Eklenti sayesinde Firefox&#8217;un sağ alt bölümüne bir simge geliyor, bu simgeye site üstündeyken tıkladığınızda sizi gerekli yerlere yönlendiriyor. Stilleri arayıp, bulup, kurabiliyorsunuz. Yine bu simge ile kurulu olan stilleri yönetebiliyorsunuz. Bir siteye birden fazla stil yüklemeniz mümkün. Örneğin bir stil sitenin rengini değiştirirken, bir başkası fontları ile oynayabiliyor. Kısacası eklenti son derece esnek. Kolay da bir yapısı var gibi, eğer biraz bakınırsanız kendi stilinizi bile oluşturabilirsiniz. Aşağıda birkaç sitenin benim kullandığım şeklini görebilirsiniz.

**2. Morning Coffeee** <a href="http://shaneliesegang.com/projects/coffee.php" target="_blank">[1]</a> [2]

Bu şahane eklentiyle de sevgili Tarık&#8217;ın sayesinde tanıştım ve bir anda gezinti hayatım kolaylaştı. Bu ufacık eklenti, tek tıklamayla istediğiniz kadar Firefox sekmesi altında, istediğiniz siteyi açmanızı sağlıyor. Kısacası hergün kullandığınız 10 tane aynı siteyi tek tıklamayla açabilirsiniz. Aslında eklenti adından da anaşılacağı gibi sabah kalkıp da internette gezinmeye başladığınızda istediğiniz siteleri açabilmenize yönelik. Bunun için haftanın ayrı günleri bile düşünülmüş. Herbir güne ayrı bir site tahsis edebiliyorsunuz. Tabi &#8220;Hergün&#8221; diye de bir seçenek mevcut. Zaten benim kullandığım kısım da burası, belirli bir gün gezindiğim bir site yok. Böylece, Firefox adres satırının hemen yanına konumlanan &#8220;Morning Coffee&#8221; simgesi sayesinde istediğim siteyi ekleyip, yine istediğim anda kullandığım siteleri tek tıklamada açabiliyorum.