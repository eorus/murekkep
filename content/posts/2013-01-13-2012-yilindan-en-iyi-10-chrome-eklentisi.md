---
title: 'En İyi 10 Chrome Eklentileri [2012]'
author: bkazar
type: post
date: 2013-01-13T20:22:37+00:00
url: /2012-yilindan-en-iyi-10-chrome-eklentisi/
featured_image: /wp-content/uploads/2013/01/chrome-eklentileri-100x100.png
dsq_thread_id:
  - 1023932797
categories:
  - Masaüstü

---
Dünyadaki çoğu kullanıcının, dergi ve internet sitesi editörünün seçtiği en iyi internet tarayıcısı yine Google Chrome oldu. Önceki gün en son sürüm güncellemesini alan Chrome son derece başarılı gezinme deneyimi, çökmeleri azaltan sistemi, senkronizasyon, HTML5 desteği ve dahili Flash ve PDF okuyucusuyla gerçekten harika bir tarayıcı. Fakat günlük kullanımda bu özelliklerin ötesinde birçok yardımcı eklentiye ihtiyaç duyuyoruz. Bu yüzden üç yıl önce çıkarılan **Google Chrome Eklentileri** hayatımızı kolaylaştırmak için burada.

Peki sizin için en kullanışlı Chrome eklentisi çeşitlerini nasıl bulacaksınız? Binlerce seçenek arasında kaybolmak tabi ki çözüm değil. Bugün işlerinizi biraz daha kolaylaştırmak adına bulabileceğiniz en iyi Google _Chrome eklentileri_ listemiz ile karşınızdayız. Şimdilik 10 tane ile sınırlı bu listede her alandan birer eklentiyi tanıtmaya çalıştık.

<img class="aligncenter size-large wp-image-10877" alt="chrome-eklentileri" src="https://www.murekkep.org/wp-content/uploads/2013/01/chrome-eklentileri-400x225.png" width="400" height="225" srcset="https://www.murekkep.org/wp-content/uploads/2013/01/chrome-eklentileri-400x225.png 400w, https://www.murekkep.org/wp-content/uploads/2013/01/chrome-eklentileri-50x28.png 50w, https://www.murekkep.org/wp-content/uploads/2013/01/chrome-eklentileri-125x70.png 125w, https://www.murekkep.org/wp-content/uploads/2013/01/chrome-eklentileri-300x168.png 300w, https://www.murekkep.org/wp-content/uploads/2013/01/chrome-eklentileri-542x305.png 542w, https://www.murekkep.org/wp-content/uploads/2013/01/chrome-eklentileri.png 1280w" sizes="(max-width: 400px) 100vw, 400px" /> 

**<a href="https://chrome.google.com/webstore/detail/elkkomimknapgodalnkjeddkjnjkfmfp" target="_new">ScribeFire </a>**

Scribe Fire blog yazarları için son derece kullanışlı bir chrome eklentisi. Yalnızca internet tarayıcınız üzerinde çalışan bu eklenti ile sahibi olduğunuz ya da içerik eklediğiniz tüm bloglarınıza ulaşabiliyorsunuz. Seçtiğiniz blog için bir düzenleme penceresi de açan ScribeFire vazgeçilmez eklentiniz olacak.

**<a href="https://chrome.google.com/webstore/detail/mcbpblocgmgfnpjjppndjkmgjaogfceg" target="_new">FireShot </a>**

FireShot **Chrome**’a ekleyebileceğiniz en favori “screenshot” alma eklentisi olmaya aday. O an bulunduğunuz sayfanın tamamını, yalnızca görünen kısmı değil baştan sona kadar olan kısmını, tek parça bir görsel dosyası olarak kaydediyor. Ekran görüntüsünün nerede başlayıp nerede biteceğine isterseniz siz karar verebiliyorsunuz. Bunun yanında bu görüntüyü PDF olarak kaydedebilir ve istediğiniz her yere gönderebilirsiniz.

**DayHiker **

DayHiker Google Takvim uygulamasını Chrome toolbar’ı üzerine yerleştiren bir eklenti. Bu **eklentiyle** görevlerinizi planlamak, yaptığınız görevleri takvimden kaldırmak gibi temel eylemleri gerçekleştirebiliyorsunuz. Ayrıca size takviminizde yaklaşan randevularınızı da belirtiyor. Eğer _Google Takvim_ kullanıyorsanız, DayHiker sizin için neredeyse bir zorunluluk.

**<a href="https://chrome.google.com/webstore/detail/cnpniohnfphhjihaiiggeabnkjhpaldj" target="_new">Image Downloader </a>**

Bir _web_ sayfasından çok sayıda görseli bilgisayarınıza kaydetmek zorundaysanız, bu chrome eklentisi ile işiniz çok kolaylaşacak. ImageDownloader sizin için ayrı bir sayfada, web sayfasındaki tüm görselleri gösteriyor. Siz içinden işinize yarayanları seçip bilgisayarınıza kaydedebiliyorsunuz. Bu kadar basit.

**AdBlock **

İlk çıktığından beri neredeyse 7 milyon kişi tarafından yüklenen bu Google Chrome eklentisi Firefox’ta ortaya çıkmıştı. Daha sonra açık kaynak kod topluluğu bu harika eklentiyi Chrome için uyarladı. Adından da anlaşılacağı üzere web sayfalarındaki reklam, popup gibi istenmeyen içeriği engelleyebiliyor.

**<a href="https://chrome.google.com/webstore/detail/niloccemoadcdkdjlinkgdfekeahmflj?utm_source=chrome-ntp-icon" target="_new">Pocket </a>**

Pocket mutlaka kullanmanız gereken bir bookmark eklentisi. İnternette gördüğünüz herhangi bir sayfayı daha sonra ayrıntılı inceleyebilmek için pocket üzerinde saklayabiliyorsunuz. Bir hesap açıyorsunuz, ardından akıllı telefon, tablet ya da başka bilgisayarlar üzerinden kenara ayırdığınız web sayfalarını okuyabiliyorsunuz. En güzeli de içeriğin metinle sınırlandırılmamış olması.

**<a href="https://chrome.google.com/webstore/detail/pioclpoplcdbaefihamjohnefbikjilc" target="_new">Evernote Web Clipper </a>**

Evernote internette gördüğünüz ve beğendiğiniz her türlü içeriği saklamanıza sağlayan en kaliteli uygulamalardan biri. Bu **chrome eklentisi** ile yalnızca sayfadaki “temel içerik” kısmını kaydedebiliyorsunuz. Yani kenardaki reklamlar, gereksiz butonlar vs. olmadan içeriği rahatça inceleyebiliyorsunuz.

**<a href="https://chrome.google.com/webstore/detail/hipbfijinpcgfogaopmgehiegacbhmob" target="_new">Feedly </a>**

Eğer blog, forum ya da benzeri siteleri RSS beslemeleri ile takip ediyorsanız Feedly sizin için mükemmel seçim olacaktır. RSS okuyucuların her zaman çirkin arayüze sahip olması gerekmediğini kanıtlayan bu chrome eklentisi ile içeriğe ulaşmak, incelemek çok daha keyifli. Google Reader ve diğer RSS siteleriyle senkronize olabilen Feedly gerçekten başarılı.

**Ghostery **

Siz internette gezinirken, arka planda sandığınızdan daha fazla işlem yapılıyor. Sizin ne yaptığınızı kontrol eden birçok küçük uygulama bulunuyor. Ghostery belki de chrome eklentileri arasında en önemli göreve sahip olanı. Bu extra belki de gereksiz takipçileri peşinizden atan Ghostery ile internette gezinmek daha güvenli.

**Facebook Notifications **

Eğer sıkı bir Facebook kullanıcıysanız-ki bu zamanda olmamaya imkan yok-bu eklenti sizin çok işinize yarayacak. Yönettiğiniz sayfalara, gruplara bir trafik olduğunda sizi uyaran eklenti isterseniz pop-up olarak uyarı veriyor. Yalnızca bu eklenti ile Facebook mesaj kutunuza erişebiliyorsunuz.