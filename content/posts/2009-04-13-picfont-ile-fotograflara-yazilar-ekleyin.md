---
title: Picfont ile Fotoğraflara Yazılar Ekleyin
author: Alper
type: post
date: 2009-04-13T13:05:06+00:00
url: /picfont-ile-fotograflara-yazilar-ekleyin/
post-thumb:
  - https://www.murekkep.org/mini/imagecolor.jpg
  - https://www.murekkep.org/mini/imagecolor.jpg
dsq_thread_id:
  - 197344637
categories:
  - Fotoğraf

---
**Online fotoğraf düzenleme** ve fotoğraf efekt işlemleri için birçok site bulunuyor. Çevrimiçi (online) [fotoğraf efekt siteleri][1] için öne çıkan isimleri belirtmiştik. Fotoğraf efektinin yanısıra [fotoğraflarınıza çerçeveler eklemek][2] istediğinizde gene bunu kolay ve hızlı bir yoldan gerçekleştirebileceğiniz myframe.us sitesini tanıtmıştık. 

Tüm bu fotoğraf düzenleme işlemlerinde eksik kalan kısım ise fotoğraflara yazı yazma ya da yazı ekleme olabilir diye düşünüyorum. Bu çerçevede **[Picfont][3]** fotoğraflarınıza kolayca yazı ekleyebilmenizi sağlayan ücretsiz bir servis olarak karşımıza çıkıyor. Şimdi Picfont ile neler yapılabilir biraz ondan bahsedelim. <!--more-->

**Picfont** ücretsiz bir şekilde fotoğraflarınıza yazı ekleyebilme imkanı sunan bir servis. Picfont kolay bir şekilde bilgisayarınızdaki bir fotoğrafı yüklemenizi ya da yüklemek istediğiniz bir fotoğrafın internet linkini (URL) vermenizi istiyor. Fotoğrafınızı Picfont üzerine yükledikten sonra **yazı eklemek** için düzenleme yapabileceğiniz sayfa ile karşılaşıyorsunuz. 

Bu sayfada yapılabilecekler, fotoğraf ekleyeceğiniz yazıyı belirlemek, **yazı tipi seçimi**, **yazı boyutu** ve **yazı rengi** olarak sıralanıyor. İsterseniz fotoğraf üzerinde yazının dikine ya da enine gibi belirli bir açıda gözükmesini sağlayabiliyorsunuz. 

**Picfont** fotoğrafınıza yazı ekledikten sonra oluşan yeni halini bilgisayarınıza kaydetmenizi ya da sosyal ağlarda paylaşmanıza imkan sağlıyor. 

Picfont, eğlence amaçlı **fotoğrafa yazı ekleme** dışında, kaydedilen bir ekran görüntüsüne yorum eklemek, ya da yukarıda bahsettiğimiz **fotoğraf efekt** ve **fotoğraf çerçeveleri** gibi gene online oluşturduğunuz fotoğraflara yazılar ile zenginlik katma amaçlı kullanılabilir.

 [1]: https://www.murekkep.org/en-iyi-5-fotograf-efekt-sitesi-1805
 [2]: https://www.murekkep.org/fotograflariniza-cerceveler-ekleyin-1922
 [3]: http://picfont.com/