---
title: Resimlerden Renk Paleti Oluşturun
author: Alper
type: post
date: 2009-02-17T09:18:15+00:00
url: /resimlerden-renk-paleti-olusturun/
dsq_thread_id:
  - 948933172
categories:
  - Google
tags:
  - site önerisi

---
Günlüğünüzün ya da bir [websitesinin renklerini belirlemek][1], ya da misal evinizin dekorasyonunu yenileme sürecinde en çok zorlanılan konulardan birisi **renk ahengini** oluşturmaktır. Basit renkler üzerinden gidildiğinde iş biraz daha kolaydır ama **kontrast** renkleri tutturmak ve renk bütünlüğünü sağlamak oldukça zordur. 

Belirli **renk** tonlarından ona bağlı diğer renklere ulaşmak mümkün. Bunun için yapılmış güzel siteler mevcut. Örnek olarak [Adobe Kuler][2] ve renk kombinasyonlarını deneyebileceğiniz [Color Combinations][3] sitelerini verebilirim. <!--more-->

Şimdi gene benzer mantıkla çalışan yani size ilişkili renkleri veren bir başka site daha mevcut ama burası kriter olarak sizden resim istiyor. [CSS Drive][4] sitesinin oluşturmuş olduğu [Color Palette Generator][5] (Renk Paleti Oluşturucu) yükleyeceğiniz ya da linkini verebileceğiniz bir resmi baz alarak size o resmin içeriğindeki renklerden oluşan diğer renk seçeneklerini sunuyor. 

Format olarak **PNG**, **JPEG** ve **GIF** oluşan resim dosyalarını gönderebileceğiniz sitede maximum dosya limiti 1mb olarak belirlenmiş. Resmi gönderdikten sonra size temel renklerden oluşan üç ana başlıkta renk alternatifleri sunuluyor. İlgili resme ilişkin olarak açık, orta ve koyu olarak her birinden 7&#8217;şer tane ve toplamda ise 49 adet renk örneği veriyor. Renk kutularının üzerine geldiğinizde kodlarını görebiliyor ve seçim yapabiliyorsunuz. 

Renkler ile işiniz bittiğinde CSS dosyası olarak ya da Photoshop .aco formatında stil dosyasını kaydedebiliyorsunuz.

 [1]: https://www.murekkep.org/websitelerinin-renklerine-ulasin-270
 [2]: https://kuler.adobe.com/
 [3]: https://www.colorcombos.com/
 [4]: https://www.cssdrive.com/
 [5]: https://www.cssdrive.com/imagepalette/