---
title: Hangi Arama Motorunu Kullanıyorsunuz? Google, Bing, Yahoo
author: Alper
type: post
date: 2009-06-05T10:09:08+00:00
url: /hangi-arama-motorunu-kullaniyorsunuz-google-bing-yahoo/
post-thumb:
  - https://www.murekkep.org/mini/googlesmini.jpg
dsq_thread_id:
  - 969542078
categories:
  - Google
tags:
  - microsoft

---
**Arama motoru nedir?** İnternet üzerinde bir anahtar kelime girilerek yapılan arama işlemi sonrasında, size arama sorgunuzla eşleşen sonuçlar sunarak internet üzerindeki bilgilere ulaşmanızı sağlayan arama araçlarıdır. Hepimizin bildiği üzere Google arama motorunun basit arayüzü ve sunduğu arama sonuçlarıyla açık ara önde götürdüğü arama motoru piyasasında bu aralar bir hareketlilik yaşanıyor. 

**Microsoft**, yeni arama motoru ya da asıl işlevi karar verme olan [Bing][1]{.broken_link} duyurusundan sonra, arama motoru piyasasında **Bing ve Google** arasında kıyaslamalar, ya da Google tahtını Bing&#8217;e devredecek mi? gibi söylemlerle haber başlıklarını gördük, izledik. Hatta [Bing ve Google arama sonuçlarını karşılaştırmak için araçlar][2]{.broken_link} şimdiden oluşturulmaya başlandı.

**Bing arama motoru**, [bing beta][3]{.broken_link} olarak geçtiğinden, henüz dünya genelinde tüm özellikleriyle hizmet vermediği ve çok yeni olduğu için nasıl yaygınlaşabileceğini zamanla gözlemleyeceğiz. Arama motoru hizmeti veren servislere baktığımızda Google başta olmak üzere, Yahoo, Bing ve eski göz ağrıları sayılabilecek Altavista ve Lycos&#8217;u sayabiliriz. Bunların yanısıra gene duyurusu Mayıs 2009 içerisinde yapılan **Wolfram Alpha arama motorunu** sayabiliriz. Tabii [Wolfram Alpha][4]{.broken_link} bizim bildiğimiz arama motoru kavramından biraz daha farklı olarak internet üzerinden veri bulma ve arama kriterine göre hesap yapabilme özelliği olan bir arama motorudur. 

Yukarıda saydığımız belli başlı arama motorlarını ekleyerek oluşturduğumuz **hangi arama motorunu kullanıyorsunuz** anketi bir süre boyunca sağ üst köşede oylarınızı bekliyor olacak. Eğilimin nasıl olacağını hep beraber görebilmek için oy kullanabilirsiniz. Listede yer alması gerektiğini düşündüğünüz ve bizim atlamış olabileceğimiz bir arama motoru varsa yorumlarınızda belirtirseniz sevinirim.

 [1]: https://www.murekkep.org/microsoftun-yeni-arama-motoru-bing-ile-tanisalim-2898
 [2]: https://www.murekkep.org/bing-ve-google-arama-sonuclarini-karsilastirmak-icin-araclar-3296
 [3]: https://www.murekkep.org/microsoftun-yeni-arama-motoru-bing-beta-olarak-yayinda-3259
 [4]: https://www.murekkep.org/wolfram-alpha-arama-motoru-nedir-2815