---
title: Bu Nasıl Bir iPhone Kabı!?
author: bkazar
type: post
date: 2012-12-12T11:04:20+00:00
url: /bu-nasil-bir-iphone-kabi/
featured_image: /wp-content/uploads/2012/12/taskone-100x100.jpg
dsq_thread_id:
  - 970543671
categories:
  - Mobil
tags:
  - iphone

---
Bıçak, tornavida, cetvel, şişe açacağı, iPhone. Bu objelerin hepsini bir araya gelmiş tek parça olarak düşünmeye çalıştığımızda yaratıcılığımız zorlanıyor haliyle. Fakat Amerikalı TaskLab giyim firmasındaki tasarımcılar hiç zorlanmamış gibi gözüküyor. Bahsettiğimiz şey İsviçre çakısı gibi bir iPhone kabı. TaskOne adındaki iPhone kabı tasarımı içinde yukarıda saydığımız tüm aletleri taşıyor. (alyan anahtarı ve kablo soyucuyu unutmuşuz) TaskLab kurucusu Addison Shelton bir röportajında: “TaskOne iPhone kabı 6 aylık bir çalışmayla, yanımızda bulundurduğumuz tüm aletleri bir araya toplama isteğiyle geliştirildi. Leatherman veya İsviçre çakısı gibi aletler kesinlikle başarılı ancak boyutları son derece büyük. Biz bir bisiklet ya da ufak tefek ev arızalarını tamir edecek kadar aleti bir arada tutmak istedik.”

<img class="aligncenter size-large wp-image-9844" title="taskone" src="https://www.murekkep.org/wp-content/uploads/2012/12/taskone-400x265.jpg" alt="taskone" width="400" height="265" srcset="https://www.murekkep.org/wp-content/uploads/2012/12/taskone-400x265.jpg 400w, https://www.murekkep.org/wp-content/uploads/2012/12/taskone-50x33.jpg 50w, https://www.murekkep.org/wp-content/uploads/2012/12/taskone-125x82.jpg 125w, https://www.murekkep.org/wp-content/uploads/2012/12/taskone-300x200.jpg 300w, https://www.murekkep.org/wp-content/uploads/2012/12/taskone-459x305.jpg 459w, https://www.murekkep.org/wp-content/uploads/2012/12/taskone.jpg 558w" sizes="(max-width: 400px) 100vw, 400px" /> 

Daha önce şişe açabilen iPhone kabı tasarımlarını görmüştük ama bu gerçekten çılgın bir tasarım. Tanıtım fotoğrafları doğruysa TaskOne taktığınız iPhone ile et doğrayabiliyor, odun kesebiliyor, bisikletinizi tamir edebiliyor olacaksınız. Aslında çok saçma, size katılıyoruz. Değerli telefonunuzu bu gibi durumlara sokmak istemeyeceksiniz muhtemelen. Ağaç dalını keserken ufak bir kaydırma ile iPhone ekranınıza veda edebilirsiniz mesela. Bu yüzden projeye kullanışlılıktan çok tasarımın gelebileceği noktalar açısından bakmak gerekiyor.

&nbsp;