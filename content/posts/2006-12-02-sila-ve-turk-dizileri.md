---
title: Sıla ve Türk Dizileri
author: Alper
type: post
date: 2006-12-02T12:09:37+00:00
url: /sila-ve-turk-dizileri/
dsq_thread_id:
  - 197136198
categories:
  - Kültür Yaşam
tags:
  - dizi

---
Ülkemiz televizyonlarında oynayan diziler neredeyse belirli bir formata girdi. Son birkaç yıl içerisinde oynayan dizilere baktığımızda aralarında farklı içeriklere sahip olanları görmüş olsak bile, günümüz itibariyle devam eden diziler, açıkçası bana birkaç yıl önce oynamış ve reyting almış dizilerin birer kopyaları olarak gözüküyor artık.

Bu Cuma biraz [Lost&#8217;un][1]{.broken_link} gizemli adasından, [Heroes&#8217;un][2] evrim geçiren dünyasından ve Ghost Whisperer&#8217;ın yas tutanları iyileştirmesinden uzaklaşıp [Sıla][3]{.broken_link} dizisini izledim. Daha doğrusu denk geldim. Yanımdakilerin diziyi anlatmalarıyla beraber konuyu yakalamam zor olmadı. Zor olacağını pek te düşünmüyordum.

Kafamda ilk olarak bu dizinin [Asmalı Konak][4]{.broken_link} dizisinin bir kopyası olduğu belirdi. İstanbul&#8217;dan gelen kızı canlandıran Bahar değildi belki ya da üniversite okumuş ağamız Seymen değildi. Mekanımız Kapadokya yerine Mardin olarak geçiyordu. Açıkçası dizi içerisinde başrolde yer alan unsurlar (esas kız, esas oğlan ve mekan) bana geçmişte başarı sağlamış bir dizinin kopyası olarak gözüktü. Konu olarak evet biraz daha farklı bir konu işliyor Sıla. Berdel ve akabinde oluşturduğu dünyayı aktarmaya çalışıyor.

Berdel: Kızı ve oğlu olan iki ailenin anlaşarak arada başlık parası olmadan çocuklarını evlendirmeleriyle gerçekleşen olaydır. Daha çok Doğu ve Güneydoğu&#8217;da uygulanır.<!--more-->

Ancak kanımca Asmalı Konak&#8217;ın başarısını oluşturan unsurlar sadece ana karakterler değildi. Konak&#8217;ta devam eden hayatın içerisinde, herbiri başlı başına bir karakter olan oyuncu kadrosu vardı. Böylelikle sadece başroldeki esas kız ve oğlana bağlı kalmaksızın dizinin gidişatı içerisinde çeşitlemeyi çok daha güçlü sunabiliyordu. Bunlara örnek olarak konak mutfağındaki diyalogları, gençlerin hayatlarındaki dalgalanmayı, istanbul bölümlerini ve hikayeye etki eden yardımcı oyuncularını sayabiliriz. Sıla&#8217;da en büyük eksiklik bu gözüküyor. Gördüğüm kadarıyla dizi neredeyse iki kişi üzerine kurulmuş. Buradan yola çıkarak bu kadar bölüm hangi hikayeye göre devam etti. Ya da bundan sonra hikaye nasıl zenginleşecek diye merak ediyorum.

Tabi tüm bunlar diziyi yapan,yöneten ve oynayan kişileri tebrik etmemizi engellemez. [Midyat&#8217;ta][5] daha farklı bir mozaik içerisinde her hafta oynayan bir dizi üretmek gerçekten kolay bir iş olmasa gerek. Konusunun ileride kısırlaşacağını düşünsem bile [Mardin][6] evlerini ve arada [Hasankeyf&#8217;i][7] daha yakından görebilmek için ideal görüntüler sunuyor. Emeği geçen herkese teşekkürler.

Yönetmen: Gül Oğuz  
Senaryo: Sema Ergenekon, Eylem Canpolat

Oyuncular: Cansu Dere, Mehmet Akif Alakurt, Zeynep Eronat, Menderes Samancılar, Fatoş Tez, Fatoş Sezer, Muhammed Cangören, Kartal Balaban, Devrim Saltoğlu, Cemal Toktaş, Boncuk Yılmaz, Tayanç Ayaydın

 [1]: https://abc.go.com/primetime/lost/index
 [2]: https://www.nbc.com/Heroes/
 [3]: https://www.diziler.com/index.php?page=shows&id=1091
 [4]: https://www.diziler.com/index.php?page=shows&id=128
 [5]: https://tr.wikipedia.org/wiki/Midyat%2C_Mardin
 [6]: https://tr.wikipedia.org/wiki/Mardin_%28il%29
 [7]: https://tr.wikipedia.org/wiki/Hasankeyf