---
title: 10 Adımda Android Telefonunuzun Performansını Arttırın
author: bkazar
type: post
date: 2012-12-25T20:42:50+00:00
url: /10-adimda-android-telefonunuzun-performansini-arttirin/
featured_image: /wp-content/uploads/2012/10/android_robot-100x100.jpg
dsq_thread_id:
  - 992171772
categories:
  - Mobil
tags:
  - akıllı telefon
  - android

---
Kullandığımız herhangi bir masaüstü ya da mobil cihaz gibi [Android telefon][1]larımız da kullandıkça performansını hissedilir şekilde kaybediyor. Mobil işletim sistemleri daha hafif ve daha hızlı olmasının yanında hareket halindeyken de her şeye erişmemiz için tasarlanmışlardır. Fakat yine de birçok uygulamayı çalıştırmaya yetecek gücü bulmak bir süre sonra Android veya iOS gibi işletim sistemleri için bile zorlaşıyor. Bu yüzden arada bir ortalığı toparlamak gerekiyor. Birkaç ayar ve değişiklikten sonra **Android telefonunuza** biraz daha nefes aldıracak, tabiri caizse “kasılan” akıllı telefonunuzu ilk günkü formuna sokacaksınız.

_Not: Yazımızdan özellikle Android 4.0 ve üzeri kullanıcılar daha çok faydalanabilirler._

### 1. Akıllı Telefonunuzu Tanıyın

Kullandığınız Android telefonun özelliklerini ve yapamayacaklarını öğrenmeniz önemli. Telefonunuzun karşılayamayacağı kadar yüksek ihtiyaçları olan uygulamaları yükleyerek akıllı telefonunuzu çekilmez bir cihaz haline getirebilirsiniz.

### 2. Android Sürüm Güncellemelerini Yapın

Eğer kullandığınız akıllı telefon için çıkan en son Android güncellemesini indirmediyseniz hiç zaman kaybetmeden indirin. Google her yeni Android sürümüyle son derece büyük geliştirmeler sağlıyor. Özellikle daha stabil bir işletim sistemi oluyor ve hız, bağlanabilirlik gibi günlük hayatta işinizi kolaylaştıracak kullanıcı dostu yenilikler getiriyor.

### 3. Gereksiz Uygulamaları Kaldırın

Telefonunuza yüklediğiniz her uygulama belirli bir miktarda depolama alanı işgal eder ve arkaplanda bazı işlemler sürdürür. Ne kadar fazla alan doluysa ya da arkaplanda ne kadar çok işlem çalışırsa, Android akıllı telefon performansınız o kadar düşük olur. Bu sıkıntıdan kurtulmak için ilk yapmanız gereken **kullanmayacağınız uygulamayı yüklemeyin.** Sadece en çok kullandığınız, işinize yarayan Android uygulamalarını cihazınızda bulundurun.

### 4. Gereksiz Uygulamaları Kapatın

Android ICS ile tanıtılan “Performans Asistanı” özelliği size **kullanmadığınız uygulamaları kapatma** seçeneğini sunuyor. Uygulamaları **_kapatmak _**ile **_silmek_** aynı şey değil önce bunu belirtelim. Uygulamayı kapatmak yalnızca çalışmamasını, arkaplanda işlem yapmasını engeller. Böylece izin yapacağınız işlemler için daha fazla işlem gücü ayrılabilir.

<img class="aligncenter size-large wp-image-10155" alt="3-Running-Apps" src="https://www.murekkep.org/wp-content/uploads/2012/12/3-Running-Apps-400x328.jpg" width="400" height="328" srcset="https://www.murekkep.org/wp-content/uploads/2012/12/3-Running-Apps-400x328.jpg 400w, https://www.murekkep.org/wp-content/uploads/2012/12/3-Running-Apps-50x41.jpg 50w, https://www.murekkep.org/wp-content/uploads/2012/12/3-Running-Apps-121x100.jpg 121w, https://www.murekkep.org/wp-content/uploads/2012/12/3-Running-Apps-243x200.jpg 243w, https://www.murekkep.org/wp-content/uploads/2012/12/3-Running-Apps-371x305.jpg 371w, https://www.murekkep.org/wp-content/uploads/2012/12/3-Running-Apps.jpg 500w" sizes="(max-width: 400px) 100vw, 400px" /> 

### 5. Uygulamalarınızı Güncel Tutun

Akıllı telefonunuza yüklediğiniz ve ulandığınız tüm uygulamaları Google Play Store üzerinden güncelleyebilirsiniz. Bu sayede uygulamada performans düşürücü herhangi bir bu ya hata da düzeltilmiş olur. Güncel uygulamalar çok daha iyi ve hızlı çalışır. Telefonunuzu kilitleyip sizi küplere bindirme ihtimali de düşer.

### 6. Yüksek Hızlı Hafıza Kartı Kullanın

Hafıza kartı akıllı telefon için harddisk görevi görür. Telefonun içindeki bir süre sonra yetersiz gelecek dahili hafıza kapasitesini hafıza kartı ile yükseltebilirsiniz. Kullanacağınız uygulamaları yükleyeceğiniz hafıza kartının performansı tabi ki direkt olarak günlük kullanımdaki performansı etkileyecektir. 1-64GB hatta daha da büyük boyutlu hafıza kartları piyasada mevcut. Fakat önemli olan hafıza kartı class’ı. Veri aktarım hızını belirten bu class/sınıf depolama boyutundan çok daha etkili. Bu yüzden Android telefon performansını arttırmak istiyorsanız Class 6 ile Class 10 arasındaki hafıza kartlarını tercih etmelisiniz.

### 7. Mümkün Olduğunca Az Widget Kullanın

Widget’lar mobil uygulama değildir, öncelikle bunu belirtelim. Uygulamalar gibi arkaplanda sürekli işlem yapmak yerine yalnızca siz onları seçtiğinizde size yanıt verirler. Örneğin WiFi açıp kapatma, hava durumu takip etme gibi işlemleri yaptığınız şeyler aslında birer widget. Fakat arkplanda işlem yapmıyor olmaları, akıllı telefonunuzu yavaşlatmadıkları anlamına gelmiyor. Çok fazla widget kullanmak da performansı düşürecektir.

<img class="aligncenter size-large wp-image-10154" alt="7-Less-Widgets" src="https://www.murekkep.org/wp-content/uploads/2012/12/7-Less-Widgets-400x341.jpg" width="400" height="341" srcset="https://www.murekkep.org/wp-content/uploads/2012/12/7-Less-Widgets-400x341.jpg 400w, https://www.murekkep.org/wp-content/uploads/2012/12/7-Less-Widgets-50x42.jpg 50w, https://www.murekkep.org/wp-content/uploads/2012/12/7-Less-Widgets-117x100.jpg 117w, https://www.murekkep.org/wp-content/uploads/2012/12/7-Less-Widgets-234x200.jpg 234w, https://www.murekkep.org/wp-content/uploads/2012/12/7-Less-Widgets-357x305.jpg 357w, https://www.murekkep.org/wp-content/uploads/2012/12/7-Less-Widgets.jpg 500w" sizes="(max-width: 400px) 100vw, 400px" /> 

### 8. Hareketli Arkaplan Kullanmayın

Android telefonların en çekici özelliklerinden biri olan hareketli arkaplan özelliği maalesef eğlenceli ama performansı düşünenler için büyük lüks. Tuş kilidini her açtığınızda uygulamaların yanında bir de hareketli arkaplanı çalıştırıyorsunuz. Bu yüzden akıllı telefon işlemcisi sürekli arkaplandaki animasyonu oynatmaya çalışırken sizin istediğiniz işlemleri yapması haliyle biraz zaman alacaktır. Bunun yanında sürekli işlem yapması bataryanızın da çabuk bitmesi anlamına geliyor.

### 9. Senkronizasyondan Vazgeçin

Sync yani senkronizasyon özelliği Google server’ları ile akıllı telefonunuzdaki veriyi sürekli eşitler. Bu özellik sayesinde mail gediğinde ya da uygulamalar için güncelleme geldiğinde Android size bir uyarı verir. Senkronizasyon özelliği her 5 dakikada bir Google hesabınızı günceller ve değişiklikler hakkında sizi bilgilendiri. Arkaplanda sürekli işlem yapan böyle bir uygulama da sizin işlem gücünüzü dolayısıyla batarya ömrünüzü yiyip bitirir.

<p style="text-align: center;">
  <img class="aligncenter  wp-image-10153" alt="9-Sync-Off" src="https://www.murekkep.org/wp-content/uploads/2012/12/9-Sync-Off.jpg" width="400" height="337" srcset="https://www.murekkep.org/wp-content/uploads/2012/12/9-Sync-Off.jpg 500w, https://www.murekkep.org/wp-content/uploads/2012/12/9-Sync-Off-400x336.jpg 400w, https://www.murekkep.org/wp-content/uploads/2012/12/9-Sync-Off-50x42.jpg 50w, https://www.murekkep.org/wp-content/uploads/2012/12/9-Sync-Off-118x100.jpg 118w, https://www.murekkep.org/wp-content/uploads/2012/12/9-Sync-Off-237x200.jpg 237w, https://www.murekkep.org/wp-content/uploads/2012/12/9-Sync-Off-362x305.jpg 362w" sizes="(max-width: 400px) 100vw, 400px" />
</p>

### 10. Animasyonları Kapatın

Hangi animasyonlar mı? Fark etmemeniz muhtemel çünkü bu standart bir özellik olarak size Android tarafından sunuluyor. Bir uygulamayı açıp kapatırken, uygulamalar arası geçiş yaparken ekranınız aslında ortaya doğru küçülüyor ya da büyüyor. Bu animasyonu görmek için **_Settings > Developer Options > Window Animation Scale > Animation scale 10x_** adımlarını izleyin. Ardından **_Window Animation Scale_** kısmına dokunun ve bu animasyonu ağır çekimde izleyin. **Animation Off** seçeneğini işaretlerseniz ekran animasyon olmadan kapanacaktır. Gün içinde akıllı telefonunuzu çok fazla kullanıyorsanız animasyonlar kapalıyken telefonunuzun çok daha hızlı olduğunu fark edebilirsiniz.

Yukarıdaki ipuçları birçok Android kullanıcısının deneyimlerine dayanarak hazırlandı. Eğer aklınızda başka performans arttıracak ipuçları varsa, diğer okuyucularımızla paylaşabilirsiniz.

 [1]: https://www.murekkep.org/2012-yili-android-telefon-onerileri-9636 "android telefon"