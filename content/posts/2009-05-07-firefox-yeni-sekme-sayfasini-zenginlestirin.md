---
title: Firefox Yeni Sekme Sayfasını Zenginleştirin
author: Alper
type: post
date: 2009-05-07T01:12:36+00:00
url: /firefox-yeni-sekme-sayfasini-zenginlestirin/
post-thumb:
  - https://www.murekkep.org/mini/fxeklenti-mini.jpg
dsq_thread_id:
  - 953176066
categories:
  - Masaüstü
tags:
  - firefox
  - yazılım

---
**Firefox** ile **yeni sekme** açtığınız zaman varsayılan olarak boş bir sayfa ile karşılaşırsınız. Firefox&#8217;un yeni sekme sayfasını bu boşluktan kurtarabilmek, sık kullandığınız internet siteleri ve yer imleriniz ile doldurabilmeniz mümkün. Bunun için daha önce belirttiğimiz gibi [firefox sekmelerine chrome][1] özelliği ekleyebilirsiniz. Ama bunun için yeni **Google Araç Çubuğu**&#8216;nu kurmuş olmanız gerekmektedir. 

Deneysel bir eklenti olarak ortaya çıkan **Desktop** firefox eklentisi, Firefox kullanırken açtığınız yeni sekmelere hayat vermenizi çok daha kolay bir hale getiriyor. **Desktop** eklentisini Firefox üzerine kurduktan sonra istediğiniz internet sitesini veya klasörü bileşen olarak ekleyebiliyorsunuz. 

Yukarıda deneme amaçlı olarak hazırladığım **yeni sekme** sayfasında [google][2], gmail ve [mürekkep][3] sitelerinin küçük resimlerini görebiliyoruz. Bunun yanısıra **Google araması** eklenebiliyor. Yeni sekme sayfasının kişiselleştirilebilmesinin bir anlamı olması açısından, yeni sekme sayfasının arkaplanı için görsel atayabiliyorsunuz. 

Google Chrome ile varsayılan gelen, Apple Safari 4 üzerinde gördüğümüz yeni sekmede sık ziyaret edilen sitelerin gösterilmesi Firefox için varsayılan anlamda bir eksiklik olarak gözükebilir. **Desktop firefox eklentisi** deneysel olarak çıkmış bir firefox eklentisi olsa bile bu açığı güzel bir şekilde kapatıyor. 

Not olarak ise Desktop eklentisinin henüz Firefox 3.5 desteği bulunmadığını ekleyebiliriz.

 [1]: https://www.murekkep.org/firefox-sekmelerine-chrome-ozelligi-ekleyin-1162
 [2]: https://www.murekkep.org/konu/web-uygulamalari-ve-internet/google
 [3]: https://www.murekkep.org