---
title: Live Earth İstanbul iptal
author: heartsmagic
type: post
date: 2007-06-20T17:12:56+00:00
url: /live-earth-istanbul-iptal/
dsq_thread_id:
  - 197137440
categories:
  - Kültür Yaşam
tags:
  - müzik

---
Daha önce <a href="https://www.murekkep.org/live-earth-istanbulda-336" target="_blank">şurada</a> duyurduğumuz Live Earth organizasyonunun İstanbul ayağı ne yazık ki iptal edildi. İptal nedeni ise sponsor olacak şirket bulunamaması. İçler acısı bir durum, ne devlet sahip çıkıyor, ne özel sektör. Böylesine büyük bir ülke olduğumuzu iddia etmemize rağmen böylesine güzel bir organizasyona dahi yardım elimizi uzatamıyoruz. Devlet kısmını bir miktar kabullenebiliyor insan, seçimlerdi, terör meselesiydi, ortamın karışıklığıydı, belki bunlar bahane ancak kabullenilebilir şeyler. Fakat merakımı celbeden nasıl olur da özel sektörden hiçbir şirket/firma böyle bir organizasyon için sponsor olmaz. Doğrudan kar getirmediği için mi? Reklamlarının olacağını düşünmedikleri için mi? TV reklamları için harcadıkları paraları, sadece çekimler için dünyanın bir ucuna gittiklerini, bu işe milyonlarca dolar yatırım yaptıklarını düşündükçe nedense bunun sebebinin sadece duyarsızlık olduğunu düşünmekteyim. Adam olmamıza daha çok var!