---
title: 'Firefox Eklentisi: UrlbarExt ile Adres Çubuğunu Zenginleştirin'
author: Alper
type: post
date: 2009-01-28T14:14:37+00:00
url: /firefox-eklentisi-urlbarext-ile-adres-cubugunu-zenginlestirin/
dsq_thread_id:
  - 948995954
categories:
  - Masaüstü
tags:
  - firefox
  - yazılım

---
[Firefox 3 özellikleri][1]{.broken_link} içerisinde en güzel olanlardan birisi herhalde adres çubuğundaki zenginliktir. &#8220;**[Awesome Bar][2]**&#8221; olarak geçen bu bölüm belki de Firefox 3&#8217;ü diğer tarayıcılardan ayıran ve alışkanlık yapan yegane kısımlardan birisidir. <!--more-->

Firefox 3 adres çubuğu için geçmişi kelime ile aramak, arama kutusu, yıldız, etiket ve yer imleri gibi herşeyin bir yerde olduğu komple bir alan dersek yanlış söylemiş olmayız. **UrlbarExt Firefox eklentisi** &#8220;_adres çubuğundaki bu kadar zenginlik bana yetmez daha fazlasını istiyorum_&#8221; diyenler için birebir gözüküyor. Bunu anlatmak için aşağıdaki resim gibi bir örnek verebiliriz. 

Görüldüğü üzere çok fonksiyonlu firefox eklentisi **UrlbarExt**, adres bölümünün sağ tarafına belirli ikonlar ekliyor. Bu ikonların sağladıkları kolaylıklara değinmemiz gerekirse, birincisi websitesi adresini (**url**) tek tıklamayla kopyalamanızı sağlıyor. Bir diğeri websitesinin adresi uzun ise url adreslerini kısaltmak için kullanılan [TinyURL][3] ya da benzeri bir servis aracılığı ile tek tıklamayla size kısa adresini veriyor. 

Kök dizin adı altında bulunduğunuz websitesinin adresindeki konumunuza göre bir üst adresine gitmenizi sağlıyor. Bir **proxy sunucu** aracılığı ile gezinmenizi sağlarken istediğiniz siteyi etiketleme ve yer imlerine ekleme işini gene bu ikonlar ile yapabiliyorsunuz. Ayrıca bulunduğunuz sayfanın içeriğini **Google**&#8216;da ya da bir başka arama motorunda aratabiliyorsunuz. 

UrlbarExt Firefox eklentisinin ayarlar kısmı oldukça geniş düşünülmüş. Arama motoru tercihi ya da **Url kısaltma servisi** olarak hangisini seçmek istediğinize karar verebiliyorsunuz. Ya da adres çubuğundaki ikonların nasıl sıralanacağını kendiniz belirleyebiliyorsunuz. 

Şahsen gayet işlevli bir **eklenti** olduğunu söyleyebilirim. Ama sizin kullandığınız özellikler içerikte verilenler ile eşleşmiyorsa o zaman adres çubuğunu biraz kalabalıklaştırdığını söylemeliyim. 

Tercih sizin.

 [1]: https://www.murekkep.org/firefox-3-beta-ilk-izlenimler-486
 [2]: http://blog.mozilla.com/blog/2008/04/21/a-little-something-awesome-about-firefox-3/
 [3]: http://www.tinyurl.com/