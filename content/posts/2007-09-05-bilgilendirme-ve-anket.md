---
title: Bilgilendirme ve Anket
author: Alper
type: post
date: 2007-09-05T16:36:14+00:00
url: /bilgilendirme-ve-anket/
dsq_thread_id:
  - 197137805
categories:
  - Google
tags:
  - dizi

---
Birkaç haftadır [Mürekkep.Org][1] biraz sessiz kaldı, farkındayız. Kısaca bahsetmek gerekirse Fatih, Almanya yollarından izlenimlerini aktarıyor. Kendi sitesinde, verdiği arayı ve Almanya&#8217;da bulunduğu süreç boyunca gözlemlediklerine bakabilirsiniz. Serkan için bu aralar yeni dönem hazırlıkları başlıyor. O da geçtiğimiz hafta boyunca yoğun bir dönem yaşadı. Ben ise ikinci uzun iznimi kullanıp Türkiye&#8217;nin kuzeybatı bölgelerini keşfe çıktım. Tabii her gezinin bir de dönüşü var misali gelince yoğun bir iş temposuyla karşılaştım. Muhtemelen önümüzdeki haftadan itibaren yeni yayın dönemine tam kadro geçeceğiz. Yazılarımız devam edecek. Takip eden ve ilgilerini gösteren tüm dostlara teşekkürler.

Geçtiğimiz ayın sorusu olan **İzlemekten En Keyif Aldığınız Dizi Hangisi?** anketimiz sessiz kaldığımız süre içerisinde sonuçlanmış. Sonuçlarına bakacak olursak toplam 410 oy kullanılmış. İlk üç sıra; oyların 182&#8217;si %44 pay ile Lost&#8217;a gitmiş. 78 oy ile %19&#8217;luk pay Heroes&#8217;un olmuş. Prison Break ise 61 oy alarak %15&#8217;lik payı almış. Katılım için teşekkür ediyoruz.

Eylül ayının sorusu ise henüz ilk haftalarını yaşayan Turkcell Süper Ligi ile ilgili. Anketimizin sorusu bu sene 50. senesini kutlayan profesyonel futbol ligimizde şampiyon sizce kim olacak? Ekim başına kadar sürecek anketimize katılımınızı sağ taraftaki kısımdan yapabilirsiniz.

Görüşmek üzere.

 [1]: https://www.murekkep.org/