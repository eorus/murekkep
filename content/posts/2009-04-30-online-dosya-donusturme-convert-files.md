---
title: 'Online Dosya Dönüştürme : Convert Files'
author: Alper
type: post
date: 2009-04-30T09:56:02+00:00
url: /online-dosya-donusturme-convert-files/
post-thumb:
  - https://www.murekkep.org/mini/upload-icon.jpg
dsq_thread_id:
  - 949480204
categories:
  - Google

---
Eğer bir dosyayı, herhangi **bir dosya biçiminden bir başka dosya biçimine dönüştürmek** isterseniz, bunun için kullanabileceğiniz farklı seçenekler sunan birçok masaüstü uygulamasıyla karşılaşacaksınızdır. **Dosya dönüştürme** işlemi için kullanacağınız bu masaüstü uygulamaları, çoğu zaman sizin dönüştürmek istediğiniz dosyayı desteklemeyen ya da az seçenekler sunan özelliklere sahip olacaktır. Bu yüzden dosya dönüştürme işlemleri için, dönüştürmek istediğiniz dosyaya ve dosya formatına göre farklı uygulamalara yönelmek durumunda kalabiliyorsunuz. 

**<a href="http://www.convertfiles.com/" target="_blank">Convert Files</a>** online olarak dosya dönüştürme işlemlerini gerçekleştirebileceğiniz **ücretsiz online dosya dönüştürme** servisi olarak karşımıza çıkıyor. **Convert Files** ile bilgisayarınıza herhangi bir yazılım kurmadan dosya dönüştürme işlemlerini kolayca halledebiliyorsunuz. 

**Convert Files** sizden dönüştürmek istediğiniz dosyayı istiyor. Bu işlemi hem bilgisayarınızdan ilgili dosyayı seçip göstererek hem de internet linkini belirterek yapabiliyorsunuz. Bu aşamadan sonra dönüştürmek istediğiniz **dosya biçimini** belirtiyorsunuz ve Convert Files, dosya dönüştürme işlemini gerçekleştirdikten sonra size göndermek üzere eposta adresiniz girmenizi istiyor. 

Online olarak dönüştürülmüş dosyayı hemen posta kutusunda link olarak buluyorsunuz. Dönüştürülmüş dosya, **Convert Files** üzerinde ya da bir başka deyişle size gönderilen internet linkinin geçerliliği olarak bir hafta boyunca saklanıyor. Süre size gelen epostanın ulaşma zamanından itibaren işliyor. 

Bazı dosya biçimleri üzerinde yaptığım denemelerde, **dosya dönüştürme işlemi** oldukça hızlı gerçekleşiyor. Anında size email ile geri dönüş yapılıp, dönüştürülmüş dosyanın linki ulaştırılıyor. Tabi bazı durumlarda sunucu yoğunluğuna göre bu sürede değişimler olabilir. 

<img alt="" src="http://www.convertfiles.com/images/logo.gif" title="Convert Files" class="alignright" width="280" height="60" /> Arşiv dosyaları, Ses ve Görüntü dosyaları, Döküman ve Resim dosyaları gibi birçok bilindik dosya formatından diğer bilindik dosya formatlarına dönüşümleri gerçekleştirebileceğiniz Convert Files üzerinde, özellikle son dönemde tercih edilen **Docx** uzantılı Office 2007 dosya formatını, **Doc** uzantılı Office 2003 uzantılı dosya formatına dönüştürmek için de kullanılabiliyor. 

Online dosya dönüştürme işlemleri için Convert Files üzerine aktarılan PDF dosyalarının korunmuş olmaması, arşiv dosyalarının şifre korumalı olmaması ve ses/görüntü dosyalarının DRM korumalı olmaması gerekiyor. 

Yazının giriş kısmında bahsettiğim gibi dosya dönüştürme işlemleri için birçok farklı uygulama yüklemektense, **Convert Files** bookmarklarınıza ekleyebileceğiniz ve online olarak dosya dönüştürme işlemlerini kolayca gerçekleştirebileceğiniz **ücretsiz** bir servis olarak karşımıza çıkıyor.