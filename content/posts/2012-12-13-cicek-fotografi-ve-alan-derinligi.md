---
title: Çiçek Fotoğrafı ve Alan Derinliği
author: bkazar
type: post
date: 2012-12-13T18:44:16+00:00
url: /cicek-fotografi-ve-alan-derinligi/
featured_image: /wp-content/uploads/2012/12/blog6-100x100.jpg
dsq_thread_id:
  - 972855355
categories:
  - Fotoğraf
tags:
  - fotoğraf çekim tekniği

---
Dünya üzerinde eline fotoğraf makinesi alıp da en azından bir çiçek fotoğrafı çekmeyen insan yoktur diye tahmin ediyorum. Çünkü bulabileceğiniz en kolay ulaşılan ve en güzel özneler arasında çiçekler kesinlikle liste başıdır. Bu yüzden hiç uğraşmadan çekeceğiniz çiçek fotoğrafları kesinlikle mükemmel olacaktır değil mi? Sonuçta özne güzelse fotoğrafın güzel olması için teknik kullanımına gerek kalmaz. Böyle bir fikriniz varsa, fikrinizden soğusanız iyi olur. İnternette veya diğer kaynaklarda oldukça fazla çiçek fotoğrafı gördüğünüzden eminim. Aslında böyle çok fotoğraflanan konuları severim. Çünkü size nasıl “çekmeyeceğinizi” gösteren örnekleri aramanıza gerek kalmaz. Çiçek fotoğrafı aslında çok farklı bir konudur, nereye çekseniz oraya gelir. Son derece vurucu, duygusal bir görüntü de yakalayabilirsiniz sade ve duru bir görüntü de. Örneğin (klişe alarmı!) bir bankın üzerine bırakılmış tek bir çiçek ve arka planda farklı yönlere yürüyen bir çift olan fotoğraf son derece üzüntülü bir anı yansıtırken düğün çiçeğinin fotoğrafı ise mutluluğu yansıtabilir. Yansıtmak istediğiniz duygu ne olursa olsun gerekli ayarları kullanmadığınızda yansıttığınız sadece bir “çiçek fotoğrafı” olacaktır.

<img class="aligncenter size-large wp-image-9861" alt="çiçek fotoğrafı arkaplan" src="https://www.murekkep.org/wp-content/uploads/2012/12/blog4-400x262.jpg" width="400" height="262" srcset="https://www.murekkep.org/wp-content/uploads/2012/12/blog4-400x262.jpg 400w, https://www.murekkep.org/wp-content/uploads/2012/12/blog4-50x32.jpg 50w, https://www.murekkep.org/wp-content/uploads/2012/12/blog4-125x82.jpg 125w, https://www.murekkep.org/wp-content/uploads/2012/12/blog4-300x197.jpg 300w, https://www.murekkep.org/wp-content/uploads/2012/12/blog4-464x305.jpg 464w, https://www.murekkep.org/wp-content/uploads/2012/12/blog4.jpg 600w" sizes="(max-width: 400px) 100vw, 400px" /> 

## Fotoğrafta Alan Derinliği Nasıl Kullanılır?

Özellikle çiçek fotoğrafı çekerken en çok kullanacağınız teknik şüphesiz ki alan derinliğinin doğru kullanımı olacaktır. Tarzınıza ve beğeni anlayışınıza göre geniş veya dar bir alan derinliği ile çalışmak bambaşka sonuçlar ortaya çıkarır. Biliyorsunuz ki tek bir çiçek fotoğraflarken fotoğrafınızın arka planı en az özneniz kadar etkilidir fotoğrafta. Ortamı düzenleyemeyeceğiniz bir durumdaysanız düşük diyafram değerleri (f/1.8, 2.8, 3.5 vs.) kullanmanız arka planı daha soyut bir hale getirecek ve öznenizi çok daha iyi vurgulayacaktır. Ayrıca oluşabilecek bokehler de fotoğrafa sürreal bir görüntü katabilir.

<img class="aligncenter size-large wp-image-9862" alt="çiçek-bokeh" src="https://www.murekkep.org/wp-content/uploads/2012/12/blog6-400x268.jpg" width="400" height="268" srcset="https://www.murekkep.org/wp-content/uploads/2012/12/blog6-400x268.jpg 400w, https://www.murekkep.org/wp-content/uploads/2012/12/blog6-50x33.jpg 50w, https://www.murekkep.org/wp-content/uploads/2012/12/blog6-125x83.jpg 125w, https://www.murekkep.org/wp-content/uploads/2012/12/blog6-298x200.jpg 298w, https://www.murekkep.org/wp-content/uploads/2012/12/blog6-300x200.jpg 300w, https://www.murekkep.org/wp-content/uploads/2012/12/blog6-455x305.jpg 455w, https://www.murekkep.org/wp-content/uploads/2012/12/blog6.jpg 600w" sizes="(max-width: 400px) 100vw, 400px" /> 

## Fotoğrafa Diyafram Ayarının Etkisi

Fakat eğer bir çiçek tarlasındaysanız ve biraz daha geniş açı ile çalışıyorsanız size tavsiyem nispeten yüksek diyafram değerlerine çıkmanızdır. Böylelikle alan derinliğini arttırır ve dengeli bir şekilde odaklanmış bir fotoğraf çekersiniz. Bunun yanı sıra çiçeği fotoğraflarken alan derinliğine sığdırarak çekmek de güzel fotoğraflar sunabilir. Örneğin hem ön hem de arkada odak dışı alanlar bırakarak yapacağınız bir çekimde daha da 3 boyutluluk hissi uyandıran fotoğraflar elde edersiniz. Lafı gelmişken doğru tekniğin yanında doğru ekipman da gerçekten önemli. Çiçek fotoğrafçılığı yapacaksanız düşük diyafram değerlerine ulaşabilen bir makro lens ile gerçekten bambaşka fotoğraflar çekebilirsiniz. Yalnızca deneyin ve görün.

&nbsp;