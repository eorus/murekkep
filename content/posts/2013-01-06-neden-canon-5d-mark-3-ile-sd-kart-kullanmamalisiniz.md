---
title: Neden Canon 5D Mark 3 ile SD Kart Kullanmamalısınız?
author: bkazar
type: post
date: 2013-01-06T17:05:13+00:00
url: /neden-canon-5d-mark-3-ile-sd-kart-kullanmamalisiniz/
featured_image: /wp-content/uploads/2012/03/canon-eos-5d-mark-3-100x100.jpg
dsq_thread_id:
  - 1011312581
categories:
  - Fotoğraf
tags:
  - canon
  - dslr
  - fotoğraf makinesi

---
Canon 5D Mark 3 kesinlikle harika bir fotoğraf makinesi, bu konuda hemfikiriz. Özellikle hem SD hem de CF hafıza kartlarını çalıştırabilmesi kocaman bir artı olarak hanesine yazılıyor. Fakat çıktığından beri 5D Mark III kullanan fotoğrafçılar SD kart kullandıklarında fotoğraf kayıt hızının CF kartlara göre daha düşük olduğunu fark etmiş. Konuyu dile getiren fotoğrafçı Jeff Cable CF kartı RAW, SD kartı da JPEG hallerini kaydetmek için kullanıyormuş. Özellikle iki kart birlikte çalıştığında sonuç çalışmayı zorlaştıracak kadar kötüleşiyormuş.

Bunun olası nedenlerine baktığımızda önümüze gerçekten can sıkan bir teknik özellik çarpıyor. Canon 5D Mark III Compact Flash kartlar için UDMA7 veri aktarma protokolünü destekliyor. Yani CF t kullanarak 90MB/sn hızla veri aktarabiliyorsunuz. Fakat görünen o ki SD kartlar için geliştirilmiş UHS-1 (ultra high speed) standardına uymuyor. Bu da demek oluyor ki hangi SD kartı kullanırsanız kullanın, 5D mark III fotoğrafları 45MB/sn (UHS-1 standardı) gibi yeterli bir hız yerine yalnızca 20MB/sn hızla kaydedebilecek. İş bu kadarla kalmıyor, daha da kötüsü var. Eğer hem CF hem de SD kart kullanıyorsanız fotoğraf makinesi iki karta da en yavaş aktarım hızıyla fotoğrafları kaydedecek. Diğer bir deyişle hiçbir fotoğrafı kaçırmamak için aldığınız UDMA7 CF kartınız yalnızca 20MB/sn hızda çalışacak.<img class="aligncenter size-large wp-image-8057" alt="canon-eos-5d-mark-3" src="https://www.murekkep.org/wp-content/uploads/2012/03/canon-eos-5d-mark-3-400x344.jpg" width="400" height="344" srcset="https://www.murekkep.org/wp-content/uploads/2012/03/canon-eos-5d-mark-3-400x344.jpg 400w, https://www.murekkep.org/wp-content/uploads/2012/03/canon-eos-5d-mark-3-50x43.jpg 50w, https://www.murekkep.org/wp-content/uploads/2012/03/canon-eos-5d-mark-3-145x125.jpg 145w, https://www.murekkep.org/wp-content/uploads/2012/03/canon-eos-5d-mark-3.jpg 550w" sizes="(max-width: 400px) 100vw, 400px" />

&nbsp;

Sorunun çözümü mü? Birinci yol **yalnızca CF ya da yalnızca SD kart kullanmak.** Problem iki kartı bir arada kullanmaya kalkınca ortaya çıkıyor. İkinci yol ise Canon’un  bir firmware güncelleme ile bu problemi çözmesini beklemek.