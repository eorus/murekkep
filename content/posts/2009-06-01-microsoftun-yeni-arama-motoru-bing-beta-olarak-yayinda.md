---
title: Microsoft’un Yeni Arama Motoru Bing Beta Olarak Yayında
author: Alper
type: post
date: 2009-06-01T18:27:17+00:00
url: /microsoftun-yeni-arama-motoru-bing-beta-olarak-yayinda/
post-thumb:
  - https://www.murekkep.org/mini/microsoft-logo.jpg
dsq_thread_id:
  - 950137172
categories:
  - Masaüstü
tags:
  - microsoft

---
[Microsoft&#8217;un yeni arama motoru Bing][1] bugün itibariyle beta olarak yayına girdi. **Bing arama motoru** ile Google arama motoruna karşılık yeni bir sayfa açan **Microsoft**, ilk etapta Amerika üzerindeki kullanıcıların tüm özelliklerini kullanabileceği şekilde bir duyuru yapmıştı. Bugün itibariyle ise gene Microsoft&#8217;un bir önceki çalışması **live.com** arama sitesine girildiğinde, yeni arama motoru olarak lanse edilen Bing&#8217;e yönlendirildiğini görebiliyoruz. 

Bugün yani 01 Haziran 2009 itibariyle live.com üzerinden yönlenerek **bing arama** sayfası açıldığında **arkaplan resmi** olarak Yunanistan&#8217;ın Santorini adasını görebiliyoruz. Her kullanıcıda aynı arkaplan resmi çıkıyor mu bilemiyorum ama ilk gün için ülkemizden bir fotoğraf karesini görmek daha güzel olurdu.

**Bing başlangıç** sayfasında sağ üst köşeden dil tercihini **Türkçe** yerine Amerika Birleşik Devletleri (İngilizce) seçtiğiniz takdirde ise Amerika&#8217;daki kullanıcıların karşısına çıkan arkaplan resmini ve Türkçe&#8217;ye göre sol kısımda ek özellikleri görebiliyorsunuz. Tabi burada arkaplan resminin **Kapadokya** olduğuna dikkat çekmek gerekiyor. Bunun için de Microsoft&#8217;a teşekkür etmek gerekiyor. 

**[Bing][2]** arama başlangıç sayfasında sol kısımdaki linklere baktığımızda aynı google arama gibi diğer arama yapılabilecek alanların linklerini bulabiliyorsunuz. Bunlar, Images (görseller), Videos (videolar), Shopping (alışveriş), News (haberler), Maps (haritalar), Travel (seyahat) şeklinde sıralanıyor. 

Amerika&#8217;daki kullanıcıların açılış sayfası olarak Kapadokya ile karşılaştıkları Bing arama motorunun alt kısmında Doğal Harika başlığı altında Türkiye&#8217;yi keşfedin linkini görebiliyorsunuz. Ayrıca hemen yanında o günün sıcak konuları ya da popüler konularının başlıklarını yanyana link olarak gösterebiliyor. 

Amerika üzerinden kullanıcıların bing arama motoru hakkındaki görüşlerine baktığımızda şimdiden belirli bir etki yarattığını söyleyebiliriz. Her ne kadar dil tercihi değiştirilerek bing ile gelen özelliklere ulaşılabilse de, bing arama sonuçları ve getirdiği yeniliklere göre google arama sonuçlarına karşılık ne gibi artılar sağladığına ya da sağlamadığına dünya genelinde duyurusu yapıldıktan sonra değineceğiz.

 [1]: https://www.murekkep.org/microsoftun-yeni-arama-motoru-bing-ile-tanisalim-2898
 [2]: http://www.bing.com/