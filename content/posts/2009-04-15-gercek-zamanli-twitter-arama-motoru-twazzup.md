---
title: 'Gerçek Zamanlı Twitter Arama Motoru : Twazzup'
author: Alper
type: post
date: 2009-04-14T22:14:56+00:00
url: /gercek-zamanli-twitter-arama-motoru-twazzup/
post-thumb:
  - https://www.murekkep.org/mini/twitter-logo.jpg
dsq_thread_id:
  - 948934963
categories:
  - Sosyal
tags:
  - sosyal medya
  - twitter

---
**Gerçek zamanlı arama**, Twitter arama motoru ve **Twazzup**. Twazzup, Twitter üzerindeki tweetleri gerçek zamanlı takip edebileceğiniz bir twitter arama motorudur. Twitter&#8217;ın search.twitter.com üzerinden sunduğu anlık aramayı çok daha fazla ayrıntıyla ve elbette en önemlisi anlık olarak güncellemeleri ve detayları karşınıza getiren bir servis **Twazzup**. 

**Twazzup** sadece twitter arama işlemini ve gelen twitter arama sonuçlarını gerçek zamanlı takip etmekle kalmıyor. Aynı zamanda aradığınız kelime ilgili benzer nitelikteki kelimeleri getiriyor. Aradığınız kelime ile ilgili olarak takip edilmesi gerekli kişileri sunuyor. Benzer fotoğraflar adı altında sunduğu kısımda aradığınız kelimeyle ilişkili olarak [Twitpic][1]{.broken_link} üzerindeki sonuçları küçük resimler halinde sunuyor. Hatta bu küçük resimlerin üzerine geldiğinizde Twitpic üzerindeki fotoğraf baz alınarak atılmış tweetleri gösteriyor. Açıkçası **Twazzup** gerçek zamanlı anlık arama işini yapmaktan öte çok daha kapsamlı ve dolu bir sayfa ile karşımıza çıkıyor. 

**Twazzup** twitter arama motoru hakkında biraz daha detaya geçmeden servisin dün sabah saatlerinde henüz çok yeni olarak hizmete girdiğini belirtelim. <!--more-->

Twazzup twitter arama motorunda arama yaptığınızda aradığınız kelimeye göre twitter üzerinden sonuçlar getiriliyor. Bu sonuçlara ilişkin olarak Twazzup&#8217;ın farklılık yarattığı kısımları aşağıdaki resimde kırmızı oklarla işaretledim. 

### Hot Topics &#8211; Sıcak Konular

**Twazzup** ekranını yorumlamak üzere sırayla gidersek öncelikle arama kutusunun hemen altında &#8220;Hot Topics&#8221; kısmı bulunuyor. Twazzup anasayfasında da karşımıza çıkan bu sıcak konular twitter mesaj döngüsü içerisinde anlık olarak en çok konuşulan konu başlıkları olarak da yorumlanabilir. Benzer kelimeleri **twitter** arama motorunda da görebiliyoruz. 

Hot Topics&#8217;in hemen altında gelen kelimeler zinciri ise ilişkili kelimeleri gösteriyor. Yani Twazzup üzerinde &#8220;google&#8221; diye arama gerçekleştirdiğinizde o anda &#8220;google&#8221; arama kriterine göre ilişkili kelimeleri &#8220;android&#8221;, &#8220;streetview&#8221; , &#8220;latitude&#8221; vs.. şeklinde görebiliyoruz. Twazzup&#8217;ın diğer kısmında da karşılaştığımız üzere herhangi kelimenin üzerine geldiğinizde bu sefer o kelime için atılan en son tweetleri görebiliyorsunuz. Küçük açılır pencere ile karşınıza getirilen bu kısım içerisinden de tweetlere cevap verebilir, tekrar tweetleyebilir ya da twitter üzerinde görüntüleyebilirsiniz. 

### Popular Tweets &#8211; Top Trendmakers

**Twazzup arama** ekranında herhalde en çok bakılacak kısımlardan bir tanesi bu iki kısım olacaktır diye düşünüyorum. **Popüler olan tweetler** aranılan kelimeye göre çok tweet atmış ve ayrıca takipçi sayısına göre konu hakkında söz sahibi olduğu düşünülebilecek kişilerin tweetlerini sunuyor. 

**Top Trendmakers** kısmı ise takipçi sayısını artırmak isteyebilecek kişilerin bulunmak isteyeceği yerlerden bir tanesi. **Twazzup** twitter arama motorunda aranan kelime neyse ona göre bu kelimenin oluşturduğu trendi sağlayanlar yer alıyor. Yani aranan kelimeyle ilgili oluşan popüler tweetleri atan kişilerin küçük resimlerini burada takip edilesi kişiler anlamında görebiliyorsunuz. 

### Benzer İlişkili Fotoğraflar

**Twazzup** sağ kısımda bilgi aktarımına devam ediyor ve **twitter** üzerinde aradığınız kelimeye ilişkin fotoğrafları **Twitpic** üzerinden getiriyor. Herhangi bir fotoğraf üzerine geldiğinizde Twitpic üzerindeki fotoğraf kullanılarak tweet göndermiş kişileri görebiliyorsunuz. 

### Most Popular Links &#8211; En Popüler Linkler

En popüler linkler kısmında ise twitter hesaplarına twitter mesajı olarak aranılan kelimeyle ilişkili atılmış ilişkili linkler sunuluyor. Twitter hesaplarına mesaj gönderirken kullanılan kısa linklerin kaynaklarıyla verildiği bu kısımda, konu başlıkları, aranılan kelimeye göre en popülerleri olarak sıralanıyor.

### Değerlendirme

Twazzup bir **twitter arama motoru** ya da bir başka deyişle Twitter&#8217;ın sunduğu gerçek zamanlı anlık arama olayından çok daha fazla bilgi sunuyor. **Google&#8217;ın Twitter&#8217;ı satın alması** gibi konuların sıkça konuşulduğu, Twitter&#8217;ın popülerliğinin gün geçtikçe arttığı bu dönemde herkesin gözdesi olan ve heyecan uyandıran anlık arama konusuna giren Twazzup bu anlamda çok fazla potansiyele sahip. Henüz çok yeni bir servis olmasına rağmen arama sonuçları ekranında sunduğu fazla sayıda bilgi ve akıllıca yerleştirdiği öğreler ile Twitter üzerinde konuşulanları gerçek zamanlı ve farklı bir şekilde takip etmenizi sağlıyor.

 [1]: https://www.murekkep.org/twitpic-ile-fotograflarinizi-twittera-gonderin-1894