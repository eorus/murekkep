---
title: En İyi Online Anında Arama Araçları (Instant Search)
author: Alper
type: post
date: 2011-01-05T16:02:35+00:00
url: /en-iyi-online-aninda-arama-araclari-instant-search/
dsq_thread_id:
  - 952003078
categories:
  - Google
tags:
  - youtube

---
Arama motorlarının geleceği olarak kabul edilen **anında arama** (instant search) özelliği ile arama süreleri kısalıyor ve aranan konulara daha çabuk ulaşılabiliyor. Anında arama ile normal arama arasındaki fark için, basit bir şekilde arayacağınız arama kriterini yazmaya başladığınız anda yazdığınız kadarının sonucunu anında veren özellik diyebiliriz. Normal aramada ise siz arayacağınız kelimeyi girip enter tuşuna basıp arama motorunun size sunacağı arama sonuçlarını getirmesini bekliyorsunuz.

**Google Instant** anında arama özelliğini dikkate alarak bazı bilgiler vermemiz gerekirse; anında arama her arama başına yaklaşık 2 ve 5 saniye arasında zaman tasarrufu sağlıyor. Normal arama tabir ettiğimiz arama şeklinde bir arama kriterinin girilmesi 9 saniyeden uzun süren bir süreç. Google Instant sayfasındaki bilgilere baktığımızda eğer herkesin anında arama özelliğini kullandığı varsayılırsa, günde 3,5 milyar saniye zaman tasarrufu sadece arama yönteminin değişmesinden dolayı yaşanabilecekmiş.

## En İyi Online Anında Arama Araçları

### Google Instant

Arama motoru kavramını dünyaya kazandıran Google arama motorunun **google öneriler** sonrası eklediği yeni anında arama özelliği. Yazdıkça arayan **arama motoru** gibi yorumlanabilir. Arama motoru konusunda öncülüğü Google&#8217;ın Google Instant ile yaptığını söyleyebiliriz. Bazı ülkelerde varsayılan olarak google anasayfası açıldığında <a href="http://www.google.com/instant/" target="_blank">Google Instant</a> göremeyebilirsiniz. Kullanabilmek için google.com İngilizce Google anasayfası üzerinde görmeniz mümkün olacaktır.

### Youtube Instant

**Arama kriteri**, sorgusu girildikçe youtube içerisinde arama yapan ve en yaklaşık video sonucunu bulup oynatan youtube anında arama motoru <a href="http://ytinstant.com/" target="_blank">Ytinstant</a>. Google Instant duyurulduktan sonra ortaya çıkan **youtube instant** genç bir geliştirmeci tarafından yaratılmış bir site. Youtube instant aynı Google instant gibi youtube videoları içerisinde arama sorgusunu anında değerlendirip, video sonuçlarını getiriyor.

### Wikipedia Instant

Anında arama kavramının ya da **Google Instant** ile gelen özelliğin wikipedia üzerine entegre edilmiş hali. Üst kısımda basit bir arama kutusunun olduğu <a href="http://wikinstant.com/" target="_blank" class="broken_link">Wikinstant.com</a> ile aranacak kelimeyi yazdıkça **wikipedia** içerisindeki karşılığını getiriyor.

### Twitter Instant

**Twitter arama** sonuçlarını yazdıkça görebilmenizi sağlayan twitter anında arama servisi twitter instant kullanılabilir. Twitter üzerinde geçen konulara anında arama ile daha hızlı ulaşmanızı sağlayan bu alternatif **twitter arama motoru** sayesinde twitter arama sonuçlarını kolayca görüntüleyebiliyorsunuz.

### Google Haritalar Instant

**Google maps** ile konum belirlemek ve google haritalarda arama yapmak için mevcut google maps hizmetini kullanabilirsiniz. Google Maps Instant sayfası ise haritada yerini görmek istediğiniz lokasyonun adını yazdıkça size canlı bir şekilde harita döngüsünü getiriyor. Hatta arama kutusuna aradığınız yerin ismini biraz yazdıktan sonra tab tuşuna bastığınızda otomatik doldurma özelliğine sahip.

### Google Görseller Instant

**Google görseller** içerisindeki resim, fotoğraf ve bunun gibi görsellere daha hızlı ulaşmak için anında görsel arama hizmetidir. Google görseller üzerinde yapılacak **görsel arama** siz yazdıkça görselleri getiriyor. Google maps instant ile aynı geliştirici tarafından yapılan Google Images Instant, yazdıkça görselleri getirmenin yanısıra arama sorgusundaki birkaç harfi yazıp tab tuşuyla otomatik doldurmayı destekliyor.

### Instant Domain Search

Benim takip ettiğim kadarıyla **anında arama** kavramını ve arama sorgu dönüşlerini **google instant** gelmeden önce bile getirmiş bir **domain arama** servisi. <a href="http://instantdomainsearch.com/" target="_blank">Instantdomainsearch.com</a> üzerinde uygun olan **alan adlarını** anında aratabiliyorsunuz. Aramak için yazdığınızda, siz yazarken o size .com , .net veya .org uzantılarından hangilerinin uygun ya da olmadığını söylüyor.