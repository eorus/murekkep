---
title: Firebug Firefox Eklentisi için Google Page Speed
author: Alper
type: post
date: 2009-06-09T15:53:53+00:00
url: /firebug-firefox-eklentisi-icin-google-page-speed/
post-thumb:
  - https://www.murekkep.org/mini/fxeklenti-mini.jpg
dsq_thread_id:
  - 949107346
categories:
  - Masaüstü
tags:
  - firefox
  - yazılım

---
Web sayfalarının dizayn ve geliştirme süreci içerisinde **web sayfalarının yükleme süreleri** önemli bir yer tutmaktadır. Sadece web geliştiricileri için değil, aynı zamanda blog yazarları ve site sahiplerinin dikkat etmesi gereken unsurların başında gelen web sayfalarının yükleme süreleri, belirli optimizasyonlarla kısaltılabilmektedir.

Firefox üzerinde verimli bir şekilde kullanılabilen **Firebug firefox eklentisi**, web sayfaları üzerindeki css, javascript vb gibi öğeleri analiz etmemize imkan sağlayan bir araçtır. Google, **Page Speed** ismiyle yeni bir analiz aracı duyurdu. **Google Page Speed** aslında bir firefox eklentisi ve çalışabilmesi için Firebug firefox eklentisine ihtiyaç duyuyor. 

**[Google Page Speed][1]** kurabilmek için önce **Mozilla Firefox 3.0.4 ve üstü** tarayıcıya sahip olmanız ve üzerinde **Firebug 1.3.3 ve üstü** firefox eklentisinin kurulu olması gerekiyor. Eğer firefox üzerinde zaten firebug eklentisini kullanıyorsanız sadece **page speed firefox eklentisini** kurmanız yeterli olacaktır. Kurulum sonrasında firebug arayüzüne page speed özelliklerinin eklendiğini göreceksiniz. 

**Google Page Speed** firefox eklentisi ile **web sayfalarının performans analizlerini** yapabiliyorsunuz. Bunun için page speed sekmesinde &#8220;**Analyze Performance**&#8221; butonuna tıklamanız yeterli oluyor. **Page speed**, ilgili internet sitesini inceledikten sonra belirli optimizasyon ipuçları ve önerileriyle yardımda bulunuyor. Verilen öneriler önemlilik sırasına göre işaretlenmiş bir şekilde geliyor. Gösterilen öneriler kısmında kısa açıklamalarını görebiliyorsunuz. Üzerine tıkladığınızda ise yeni sayfa açılıp ilgili öneri konusunda ayrıntılı bilgiye sahip olabiliyorsunuz. 

Üst kısımda yer alan &#8220;**Show Resources**&#8221; linkine tıkladığınızda web sayfası üzerinde yer alan objeleri, dosya tipi, transfer ve dosya boyutuna göre sıralanmış şekilde görebiliyorsunuz. Bu kısımda belirli betikler ve görsellerin boyutunu fazla bulup azaltma ya da kaldırma yoluna gidebilirsiniz. 

**Web sayfalarını Firefox ve Firebug için olan Page Speed eklentisi ile optimize edebilirsiniz**. 

Introducing Page Speed

 [1]: http://code.google.com/p/page-speed/