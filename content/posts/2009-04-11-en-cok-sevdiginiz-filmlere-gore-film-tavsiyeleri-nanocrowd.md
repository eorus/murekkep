---
title: 'En Çok Sevdiğiniz Filmlere Göre Film Tavsiyeleri : Nanocrowd'
author: Alper
type: post
date: 2009-04-11T13:56:58+00:00
url: /en-cok-sevdiginiz-filmlere-gore-film-tavsiyeleri-nanocrowd/
post-thumb:
  - https://www.murekkep.org/mini/film-popcorn.jpg
  - https://www.murekkep.org/mini/film-popcorn.jpg
  - https://www.murekkep.org/mini/film-popcorn.jpg
dsq_thread_id:
  - 948665856
categories:
  - Kültür Yaşam
tags:
  - film
  - sinema

---
**En çok sevdiğiniz filmleri** düşündüğünüz zaman hep o filmler gibi olabilecek benzer tonlarda filmler olmasını istersiniz. Sevdiğiniz sinema türüne göre bu; aksiyon, drama, polisiye ya da aşk filmi olabilir. En çok sevdiğiniz filmler hakkında konuştuğunuzda arkadaşlarınızdan benzer nitelikte filmler için tavsiyeler isteyebilirsiniz. Bu durumda onların izlemiş olduğu ve sizin zevkinize göre eşleştirebilecekleri filmleri hatırlamaları gerekmektedir. 

**[Nanocrowd][1]** ya da film tavsiyesi için arama motoru olarak yorumlayabileceğimiz websitesi, size izlemiş olduğunuz filmi girerek benzer filmler hakkında film tavsiyesinde bulunuyor. Tek yapmanız gereken sevdiğiniz, beğendiğiniz filmleri düşünmek ve benzer film tavsiyeleri almak istediğiniz bir tanesinin adını Nanocrowd arama kutusuna yazmak. Ardından Nanocrowd size benzerini aradığınız film için 10 tane çok benzeyen, 10 tane en az benzeyen film tavsiyesinde bulunuyor. Arzu ederseniz daha çok arama sonucu görmek için listeyi büyültebilirsiniz. <!--more-->

**Nanocrowd film tavsiyesi** arama motorunda tavsiye edilen filmleri sol tarafta liste olarak görebiliyorsunuz. Sayfanın ortasında ise nanogenreler yer alıyor. Toplamda 6 **nanogenre** var. Bir nanogenre 3 kelimeden oluşuyor. Karşınıza çıkan bu nanogenreler, aratmış olduğunuz [film][2] için girilen görüşlerin analiz edilmesi sonucu oluşyuruluyor. 

Yukarıdaki resimden örnek vermek gerekirse **Fight Club** için yapılan bir film aramasında ilk etapta tavsiye edilen filmler arasında **American Psycho**, **Natural Born Killers**, **Oldboy**, **Donnie Darko** ve **Revolver** yer alıyor. Bunlar sol tarafta yer alan tavsiye filmler. Az önce bahsettiğimiz nanogenrelerden seçim yaparsak ki ben nanogenre: society, psychotic, madness olanı seçtim. Bu sefer aşağı doğru oluşan listede **Taxi Driver**, **American Psycho** ve **The Assassination of Richard Nixon** gibi fimleri görebiliyoruz. 

**Nanocrowd** ile sunulan tavsiye filmlerin hepsinde farenizi film isminin üzerine getirdiğinizde filmin küçük afişi, **film hakkında kısa bilgi** ve ayrıntılı linklerine ulaşabiliyorsunuz. Herhangi bir film için daha ayrıntılı bilgi almak istediğinizde karşınıza **Amazon** üzerinden filmin özeti getiriliyor. Imdb üzerinden ilgili filmin önizlemesi ve fragmanı yer alıyor. Gene **Amazon ve Critics** üzerinden kullanıcı görüşlerine ulaşabiliyorsunuz.

Nanocrowd **en çok sevdiğiniz fimler** üzerinden yola çıkarak size film tavsiyelerinde bulunan bir site. Eğer hangi filmi izleyeceğinize dair bir fikriniz yoksa **Nanocrowd** bu konuda size oldukça fazla alternatif sunabilir bir altyapıya sahip.

 [1]: https://www.nanocrowd.com/
 [2]: https://www.murekkep.org/etiket/film