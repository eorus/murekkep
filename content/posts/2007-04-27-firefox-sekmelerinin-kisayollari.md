---
title: Firefox Sekmelerinin Kısayolları
author: Alper
type: post
date: 2007-04-27T18:46:20+00:00
url: /firefox-sekmelerinin-kisayollari/
dsq_thread_id:
  - 197137119
categories:
  - Masaüstü
tags:
  - firefox
  - internet
  - yazılım

---
Henüz dün Firefox için &#8220;[Aramalarınız Yeni Sekmede Açılsın][1]&#8221; şeklinde bir ipucundan bahsetmiştim. Bazen gerçekten elimizin altındaki kolaylıkları keşfetmekte geç kalabiliyoruz. Bunlardan bir tanesi de bugün benim başıma geldi. Belki bu yazıyı okuyan arkadaşlar &#8220;**Ben bunu zaten biliyordum**&#8221; diyeceklerdir. Bunu özellikle benim gibi bu zamana kadar keşfetmemiş olanlar için yazıyorum. :) Bu yüzden bu konuya biraz daha dalıp sadece tek bir kısayol ile bırakmayıp firefox sekmeleri için kullanılabilecek kısayollardan bahsedeceğim.

Öncelikle geç keşfettiğim kısayoldan bahsetmek gerekirse, hepimizin çok sık bir şekilde yaptığı, herhangi bir sayfadayken, o sayfayı okumaya devam ederken içerisindeki bir linki yeni sekmede açmak için sağ tıklayıp &#8220;**Yeni sekmede aç**&#8221; yapıp açılmasını sağlarız. İşte bunun için linke gelip farenizin orta kısmına tıklamanız yeterli oluyormuş. :) Tabi farenizin orta tuşu yoksa &#8220;**Ctrl + sol tık**&#8221; ile de açabiliyorsunuz.

Şimdi hazır bu konudan bahsetmişken çok daha güzel bir sekme kısayoluna geçelim. Diyelim birkaç sekme açık ve siz az önce okuduğunuz bir sekmeyi kapadınız. Ama içerisindeki bilgiye tekrar ihtiyacınız ve adres aklınıza gelmiyor. Geçmişten bakacağınıza &#8220;**Ctrl + Shift + T**&#8221; ile az önce kapadığınız sekmeyi geri getirebiliyorsunuz.

Son olarak hepimizin bildiği &#8220;**Ctrl +T**&#8221; yeni sekme açar. &#8220;**Ctrl +W**&#8221; mevcut sekmeyi kapar. Bir bonus daha açık sekmenin ismine farenizin orta kısmıya tıkladığınızda da kapayabilirsiniz.

 [1]: https://www.murekkep.org/firefox-ipucu-aramalariniz-yeni-sekmede-acilsin-269