---
title: Samsung Galaxy S4 Özellikleri / Ekran
author: bkazar
type: post
date: 2012-12-17T01:47:47+00:00
url: /samsung-galaxy-s4-ozellikleri-ekran/
featured_image: /wp-content/uploads/2012/12/Samsung-Galaxy-S4-özellikleri-100x100.jpg
dsq_thread_id:
  - 978196286
categories:
  - Mobil
tags:
  - akıllı telefon
  - android
  - samsung

---
Samsung tarafından üretilecek bir sonraki amiral gemisi telefon hakkında daha önce size birçok bilgi verdik. Kesin bilgiler çıkana kadar elimizdeki özellikleri toparlamak ve bir tahmin yürütmek adına, Galaxy S4 özellikleri arasında en çok dikkat çekenleri detaylı incelemeye başlamıştık. İlk yazımız olan “_[Samsung Galaxy S4 Özellikleri / Batarya][1]”_ yazımızda olası bir batarya gücü arttırılması hakkında konuşmuştuk. Şimdi 2013 yılında akıllı telefonların yeni savaş alanı olması beklenen ekran özelliklerinden bahsedelim istiyoruz. Daha önceki haberlerimizden birinde “[Galaxy S4 özellikleri arasında kırılmaz ekran olabilir][2]” diyerek yüzeysel bir şekilde bahsetmiştik.

## Samsung Galaxy S4 ekranı

Samsung tarafından üretilen en iyi akıllı telefon modellerinden olan Galaxy S2 gerçekten harika bir Super AMOLED Plus ekrana sahip. Galaxy S3 aynı ekran teknolojisiyle 4.3 inç boyutu 4.8 inç’e yükseltmiş ve 217ppi piksel yoğunluğu değerini 306ppi’ya çekerek Apple iPhone Retina Display teknolojisine rakip olmayı başarmıştı. Samsung şimdi PenTile teknolojisini kullanmaya başladı ve muhtemelen Galaxy S4 özellikleri arasında bunu da göreceğiz. Peki bu kullanıcılar için ne anlama geliyor? Bu piksel teknolojisiyle son derece küçük boyutlu pikseller üretebileceğiniz ve çok daha yüksek piksel yoğunluğu değerlerine ulaşabilmeniz anlamına geliyor. Biraz renk yoğunluğu düşüyor ancak çok daha keskin bir görüntüye sahip oluyorsunuz. Samsung muhtemelen Galaxy Note 2 ile kullandığı ekran gibi keskin bir ekran kullanacak Galaxy S4 ile de.

<img class="aligncenter size-large wp-image-9933" alt="Samsung-Galaxy-S4-özellikleri" src="https://www.murekkep.org/wp-content/uploads/2012/12/Samsung-Galaxy-S4-özellikleri-400x230.jpg" width="400" height="230" srcset="https://www.murekkep.org/wp-content/uploads/2012/12/Samsung-Galaxy-S4-özellikleri-400x230.jpg 400w, https://www.murekkep.org/wp-content/uploads/2012/12/Samsung-Galaxy-S4-özellikleri-50x28.jpg 50w, https://www.murekkep.org/wp-content/uploads/2012/12/Samsung-Galaxy-S4-özellikleri-125x71.jpg 125w, https://www.murekkep.org/wp-content/uploads/2012/12/Samsung-Galaxy-S4-özellikleri-300x172.jpg 300w, https://www.murekkep.org/wp-content/uploads/2012/12/Samsung-Galaxy-S4-özellikleri-530x305.jpg 530w, https://www.murekkep.org/wp-content/uploads/2012/12/Samsung-Galaxy-S4-özellikleri.jpg 600w" sizes="(max-width: 400px) 100vw, 400px" /> 

Aslında kırılmaz ekrandan önce Samsung Galaxy S4 ile kıvrılabilen OLED teknolojisi ile üretilmiş ekranları getireceği dedikodusu yayılmıştı. Fakat anlaşıldı ki bu ancak Galaxy S5 ile görebileceğimiz bir özellik. Samsung Galaxy S4 ile gelecek 5 inç boyutlu 1080p ekran için daha olası ve göz alıcı bir teknik özellikten bahsediliyor. Bu da 441ppi gibi olağanüstü piksel yoğunluğu değeri. Fakat bu teknolojiyi Samsung Display şu anki teknolojisiyle üretemiyor ve daha büyük yatırımlarla, daha büyük makinelere ihtiyaç duyuyor. Bu da Samsung Galaxy S4 çıkış tarihini daha da geciktirebilir. Ne olursa olsun Samsung Galaxy S4 tüm dünya tarafından dört gözle beklenen bir akıllı telefon.

 [1]: https://www.murekkep.org/samsung-galaxy-s4-ozellikleri-batarya-sarj-9807
 [2]: https://www.murekkep.org/samsung-galaxy-s4-ozellikleri-arasinda-kirilmaz-ekran-olabilir-9656