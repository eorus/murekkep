---
title: Firefox 3.5 Beta Kullanıcıları için Sürüm Adayı (Release Candidate)
author: Alper
type: post
date: 2009-06-17T21:33:05+00:00
url: /firefox-3-5-beta-kullanicilari-icin-surum-adayi-release-candidate/
post-thumb:
  - https://www.murekkep.org/mini/fxmini.jpg
dsq_thread_id:
  - 950048873
categories:
  - Masaüstü
tags:
  - firefox
  - internet
  - internet tarayıcı
  - yazılım

---
**Firefox 3.5 beta** süreci içerisinde bir taraftan da firefox 3 serisinin güncellemeleri duyurulmaya devam ediyordu. Son firefox 3 güncellemesi olan firefox 3.0.11 duyurusundan sonra firefox 3.5 için neredeyse release candidate olarak bildiğimiz final öncesi sürüm adayına yaklaştığımızdan bahsetmiştik. Birinci **<a href="https://blog.mozilla.com/blog/2009/06/17/firefox-35-beta-users-will-receive-update-to-early-release-candidate/" target="_blank">firefox 3.5 release candidate</a>** duyurusu bugün **Mozilla Blog** ve **Mozilla Developer Center** üzerinden yapıldı. 

**Firefox 3.5** için birinci sürüm adayı (**rc1**) direkt olarak indirilebilir durumda bulunmuyor. Firefox 3.5 beta 4 duyurulduktan sonra indirip kuran 800.000 kullanıcı göz önünde bulundurularak, halihazırda firefox 3.5 beta kullanıcılarının güncelleme yaparak firefox 3.5 release candidate (**firefox 3.5rc1build2**) sürüme yükseltmeleri uygun görülmüş. **Firefox 3.5 RC1** sürüme ulaşmak için [firefox 3.5 beta indirip][1], kurup. Ardından yardım menüsünden &#8220;**Güncellemeleri kontrol et**&#8221; şeklinde yükseltme seçeneği seçildiğinde, firefox 3.5 final öncesi sürüm adayına ulaşılabiliyor. 

Mozilla&#8217;nın aktardığına göre **firefox 3** duyurulmasından bu yana **firefox 3.5** içerisine 5000 yeni özellik eklenmiş. Muhtemelen bu kadar yeni özelliğin çoğu, kullanım esnasında dikkatimizi çekecek özellikler veya eklemeler olmayacaktır. Diğer taraftan firefox 3.5 ile gelecek başlıca yenilikleri maddelememiz gerekirse aşağıdaki gibi sıralayabiliriz. 

  * Kişisel verilerinizi (private data) kontrol etmek için geliştirilmiş araçlar. Private Browsing Mode – Özel Gezinti Modu
  * Daha iyi performans ve kararlılık için yeni <a href="https://wiki.mozilla.org/JavaScript:TraceMonkey" target="_blank">TraceMonkey</a> JavaScript motoru.
  * Coğrafi konum belirleme için web standartlarını kullanarak [Location Aware Browsing][2] – &#8220;**Konumdan Haberdar Gezinti**&#8221; özelliği.
  * İçerik okuma ve görüntülemeyi daha hızlı kılan, geliştirilmiş **Gecko** motoru.
  * **HTML5** desteği ve diğer yeni web teknolojileri desteği

Tüm bunları bir kenara koyarsak firefox 3 ile karşılaştırarak baktığımızda **firefox 3.5** için eklenen bir çok yenilik ile beraber çok daha hızlı ve web sayfalarını çözümleyen bir firefox diyebiliriz. **Firefox 3.5** beta&#8217;ya göre birçok hatanın giderildiği düşünüldüğünde yükseltmeye ve resmi firefox 3.5 sürüm duyurulana kadar kullanmaya değer bir sürüm öncesi aday ile karşı karşıyayız. Çoğu firefox eklentisinin **firefox 3.5** için güncellendiğini söyleyebiliriz ama diğer taraftan resmi olarak **firefox 3.5** duyurulmadığı için bazı eklentilerin **firefox 3.5** ile çalışmama riski devam ediyor. 

Mozilla&#8217;nın **firefox 3.5 release candidate** ve beta sürümler için uyarısını not olarak düşmekte fayda var. **Firefox 3.5** beta ve **release candidate** sürümler test etmek isteyenler ve geliştiriciler için hazırlanmış ve geri dönüşler ile resmi sürüm duyurulana kadar hataların olabileceği sürümlerdir. Eğer bu sürümlerin kullanımı esnasında sıkıntı duyarsanız **firefox 3.5** resmi olarak duyurulana kadar beklemeniz tavsiye edilir. 

**Firefox 3.5 çıkış tarihi** ise bu ayın sonları olarak ifade ediliyor. 

<a href="https://www.mozilla.com/en-US/firefox/3.5/releasenotes/" target="_blank">Firefox 3.5 (Release Candidate 1) Release Notes</a> | Firefox 3.5 beta users will receive update to early release candidate

 [1]: https://www.mozilla.com/en-US/firefox/all-beta.html
 [2]: https://www.mozilla.com/firefox/geolocation