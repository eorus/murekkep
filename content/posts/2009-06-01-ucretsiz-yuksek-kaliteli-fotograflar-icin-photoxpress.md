---
title: Ücretsiz Yüksek Kaliteli Fotoğraflar için PhotoXpress
author: Alper
type: post
date: 2009-06-01T21:05:19+00:00
url: /ucretsiz-yuksek-kaliteli-fotograflar-icin-photoxpress/
post-thumb:
  - https://www.murekkep.org/mini/photo-icon.jpg
dsq_thread_id:
  - 197143554
categories:
  - Fotoğraf

---
Yazılara görsellik katmak için kullandığımız fotoğrafların lisans durumları önem taşımaktadır. Diğer bir açıdan **ücretsiz fotoğraflar indirmek** için belirli fotoğraf arama motoru özelliği olan servisleri kullanırız. Özellikle creative commons lisanslı fotoğrafları barındırdığından dolayı flickr ve flickr araçları tabir edebileceğimiz fotoğraf arama siteleri, lisans durumuna göre bu fotoğrafları ayırt etmemizi sağlar.

**[Photoxpress][1]{.broken_link}** isimli fotoğraf sitesi içeriğinde barındırdığı fotoğraflarla ücretsiz ve aynı zamanda yüksek kalitedeki fotoğrafları indirebilmenizi sağlıyor. Photoxpress üyelik sistemiyle kullanabileceğiniz bir hizmet sağlıyor. Üzerinde barındırdığı **350.000** civarı fotoğrafı arayabilmek ve indirebilmek için üye olmanız gerekiyor. Üyelik ücretsiz ve üye olduktan sonra photoxpress üzerinde fotoğraf araması gerçekleştirip indirebiliyorsunuz. Ancak photoxpress **fotoğraf indirme ve kullanma** konusunda çeşitli sınırlandırmalara sahip.

Öncelikle ilk üye olduğunuzda günlük olarak sadece bir **fotoğraf indirme** hakkına sahip oluyorsunuz. Eğer üyelik bilgilerinizi doldurursanız kademeli olarak günlük maksimum 10 fotoğraf indirme hakkına sahip olabiliyorsunuz. **Photoxpress** üzerinden indirilen fotoğraflar hem kişisel hem de profesyonel olarak kullanılabiliyor. Ancak Photoxpress&#8217;den indirip kullanacağınız fotoğrafın altına fotoğrafın photoxpress üzerinden alındığına dair bilgi notunun düşülmesi zorunluluğu var. Detaylar için [içerik indirme sözleşmesine][2]{.broken_link} bakabilirsiniz.

 [1]: http://www.photoxpress.com/
 [2]: http://www.photoxpress.com/Info/RFLicense