---
layout: blog
title: "Intel'in En Hızlı İşlemcisi : Intel Core i9-13900KS"
date: 2023-01-18T11:24:18.581Z
url: /intelin-en-hizli-i̇slemcisi-intel-core-i9-13900ks/
categories:
  - Masaüstü
tags:
  - microsoft
  - linux
  - windows
featured_image: https://images-wixmp-ed30a86b8c4ca887773594c2.wixmp.com/f/5f106289-bb9a-448b-8aed-a162ac28d146/d4pwx3x-46f4a412-e370-4c9d-adc9-8cfea69e134d.jpg/v1/fill/w_900,h_506,q_75,strp/intel_logo_by_nikolain_art-d4pwx3x.jpg?token=eyJ0eXAiOiJKV1QiLCJhbGciOiJIUzI1NiJ9.eyJpc3MiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwic3ViIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsImF1ZCI6WyJ1cm46c2VydmljZTppbWFnZS5vcGVyYXRpb25zIl0sIm9iaiI6W1t7InBhdGgiOiIvZi81ZjEwNjI4OS1iYjlhLTQ0OGItOGFlZC1hMTYyYWMyOGQxNDYvZDRwd3gzeC00NmY0YTQxMi1lMzcwLTRjOWQtYWRjOS04Y2ZlYTY5ZTEzNGQuanBnIiwid2lkdGgiOiI8PTkwMCIsImhlaWdodCI6Ijw9NTA2In1dXX0.KZTawiyq3Hld_mCUQzSjqBxCOoElbFDtcBIeLHSPiq8
---
Intel, bir süredir beklenen amiral gemisi işlemcisini nihayet piyasaya sürüyor. Core i9-13900KS, 699 dolarlık liste fiyatıyla çıkış yapacak.

i9-13900K maksimum 5.8 GHz frekansa erişebiliyordu. Mavi takım, i9-13900KS’nin overclock yapmadan, kutudan çıktığı haliyle 6.0 GHz hıza ulaştığını söyledi. Elbette değişen tek şey frekans değil. Intel’in amiral gemisi 150W temel TDP seviyesine sahip. Güce aç olan CPU, yeni Extreme Power Delivery Profile (Ekstrem Güç Dağıtım Profili) ile 320W ile zirveye çıkabiliyor.

Çok sayıda işlemcinin olduğu yeni ailenin en üstteki yıldızı olan Core i9-13980HX, 24 çekirdekli kuruluma (8 performans çekirdeği, 16 verimlilik çekirdeği) sahip ilk dizüstü işlemcisi konumunda ve düzgün soğutma ile 5.6 GHz hıza kadar çıkış yapabiliyor. 13. Nesil Raptor Lake ailesinin yeni lideri Core i9-13900KS, Ryzen 7000 serisinin en güçlü işlemcisine kıyasla 300 MHz daha hızlı.

## Intel Core i9-13900KS Özellikleri

Core i9-13900KS işlevsel olarak 13900K ile aynı. Çipin ismindeki ‘S’ eki “Special Edition” anlamına geliyor. 200 MHz daha hızlı olan yonga, hız aşırtma yapmadan 6 GHz hıza erişebiliyor. Yeni işlemci ayrıca 13900K’dan 25W daha yüksek olan 150W İşlemci Temel Gücü (PBP) derecesine sahip. Başka bir deyişle, temel TDP düzeyinde dünyanın en güce aç masaüstü CPU’suna bakıyoruz. Intel, Maksimum Turbo Güç (MTP) özelliğini 253W olarak belirlemiş lakin ICCMax 400A ile 320W’a kadar bunu sağlayan yeni bir güç profili hazırlanmış.

* Hız aşırtma yapmadan 6.0 GHz’e ulaşan ilk CPU: Intel Thermal Velocity Boost ile 6.0 GHz’e kadar maksimum turbo frekans.
* Daha yüksek çok çekirdekli turbo frekanslara izin vererek gelişmiş oyun performansı için Intel Adaptive Boost Teknolojisi.
* 24 çekirdek (8 performans ve 16 verimlilik), 32 iş parçacığı, 150 W işlemci temel gücü, 36 MB Intel Smart Cache ve toplam 20 PCIe hattı (16 PCIe 5.0 ve dört PCIe 4.0 hattı).
* DDR5 5600 MT/sn ve DDR4 3200 MT/sn’ye kadar bellek desteği.
* En yeni BIOS ile Z790 ve Z690 anakartlarla uyumluluk.
