---
title: Linux ve Mac için Mozilla Prism
author: Fatih
type: post
date: 2007-11-08T13:00:09+00:00
url: /linux-ve-mac-icin-mozilla-prism/
dsq_thread_id:
  - 967524906
categories:
  - Masaüstü
tags:
  - açık kaynak
  - firefox
  - linux
  - yazılım

---
**Mozilla**, Linux ve Mac için Prism seçeneklerini duyurmuş. Daha yeni Mozilla Labs Blog&#8217;unu okurken karşılaştım. Aslına bakarsanız bildiğimiz bir Teknoloji&#8217;yi(**xulrunner**) biraz süsleyip bildiri yapmışlar. **Peki nedir bu Prism?**

Prism, web uygulamalarını doğrudan masaüstünden çalışmasını sağlayacak bir program. Örneğin Gmail&#8217;i kullanmak için Firefox&#8217;da nasıl gmail.com&#8217;a girip bakıyorsunuz, **Prism** için de bu geçerli. Tek farkı ise Firefox&#8217;a girmeniz gerekmiyor. 

<center>
</center>

Bu pencerelerin de bizim bildiğimiz web tarayıcılarındaki gibi geriye, öne butonları, adres satırı gibi şeyler yok. Sağ tıklayınca sadece Kopyala yapıştır gibi bir menü geliyor. Firefox&#8217;daki kurulan **eklentilerin, şifrelerin, çerezlerin** hiç bir geçerli değil. Kendisi tıpkı Firefox gibi home dizini altında .**prism** şeklinde bir klasör oluşturuyor. Kurduktan sonra prism&#8217;i çalıştırıp masaüstüne bir kısayol oluşturmasını sağlayabilirsiniz. Ben [Google Calendar][1] için bir tane oluşturdum örneğin.

Buradaki asıl amaç bize masaüstü deneyimini yaşatmak. Thunderbird&#8217;i nasıl açıp bakıyoruz tek tuşla, işte aynısını Gmail gibi uygulamalara da yapmak istiyorlar. İşin güzel yani ise ileride tıpkı **RTM,Google Reader** gibi offline özelliği de eklenecek. Yani normal bir programdan pek bir farkı kalmayacak (tabi ki bizim masaüstü programlarının yerini tutar mı belli değil). 

Daha fazla bilgi için Mozilla Labs Blog&#8217;una bakabilirsiniz:

http://labs.mozilla.com/2007/11/prism-prototype-now-available-on-mac-and-linux/

 [1]: http://www.google.com/calendar