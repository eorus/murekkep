---
title: HTC M7 Özellikleri Sızdı
author: bkazar
type: post
date: 2012-12-20T23:58:08+00:00
url: /htc-m7-ozellikleri-sizdi/
featured_image: /wp-content/uploads/2012/12/htc-dark-100x100.jpg
dsq_thread_id:
  - 985610611
categories:
  - Mobil
tags:
  - akıllı telefon
  - android
  - htc

---
Bundan yaklaşık iki hafta önce [HTC M7 ile 2013 yılında][1] akıllı telefon yarışına döneceğini söyleyen bir haber yayınlamıştık. Haberi yaptığımızda yalnızca ortada yeni model bir HTC akıllı telefon olacağı ve teknik özellikleri açısından son derece gelişmiş olduğu bilgisi vardı. İşte bu yeni amiral gemisi HTC M7 özellikleri hakkında artık daha fazla bilgiye sahibiz. En son yayılan habere göre HTC M7 özellikleri arasında 4.7 inç boyutlu 1080p çözünürlüğe sahip (468ppi) ekranı en dikkat çekeni. Biliyorsunuz Samsung tarafından Mayıs ayı civarında tanıtılması beklenen [Galaxy S4 özellikleri][2] arasında da 5inç 1080p çözünürlüklü bir ekran olması bekleniyor. 2013 yılının akıllı telefon ekran boyutu savaşlarına sahne olmasını beklemek yanlış olmaz.

<img class="aligncenter size-large wp-image-10016" alt="htc-dark" src="https://www.murekkep.org/wp-content/uploads/2012/12/htc-dark-400x203.jpg" width="400" height="203" srcset="https://www.murekkep.org/wp-content/uploads/2012/12/htc-dark-400x203.jpg 400w, https://www.murekkep.org/wp-content/uploads/2012/12/htc-dark-50x25.jpg 50w, https://www.murekkep.org/wp-content/uploads/2012/12/htc-dark-125x63.jpg 125w, https://www.murekkep.org/wp-content/uploads/2012/12/htc-dark-300x152.jpg 300w, https://www.murekkep.org/wp-content/uploads/2012/12/htc-dark-580x294.jpg 580w, https://www.murekkep.org/wp-content/uploads/2012/12/htc-dark.jpg 630w" sizes="(max-width: 400px) 100vw, 400px" /> 

&nbsp;

## HTC M7 Özellikleri

HTC M7 işlem gücünü 1.7 GHz Qualcomm dört çekirdekli işlemciden alıyor. 2GB Ram, 32GB hafıza, 2300mAh batarya, 13megapiksel arka kamera ve 2megapiksel ön kamera ile HTC M7 özellikleri tamamlanıyor. HTC Sense 5 ve Android 4.2 Jelly Bean yüklü olarak gelecek telefon ön kamerasıyla da HD video çekebilecek. Buraya kadar bahsettiğimiz özellikler ile HTC M7 çok da öncü bir Android akıllı telefon gibi gözükmüyor olsa da HTC birkaç geliştirme yapacak. Markanın 2013 yılındaki amiral gemisi Android akıllı telefon modeli olacağını düşünürsek ürünü sıradanlıktan kurtarması şart. Bunu bilen HTC M7 özellikleri arasına bir Cinesensor görüntü işlemcisi ekleyerek görüntü kalitesini arttıracak. Ayrıca Süper ağır çekim ve HDR video özelliklerini de ekleyecek. [HTC Droid DNA][3] ve HTC 8X modellerinde olduğu gibi HTC M7 özellikleri arasında Beats tarafından tasarlanmış bir amplifikatör ve stereo hoparlör bulunacak.

### HTC M7 Çıkış Tarihi

Şimdilik HTC M7 çıkış tarihi hakkında herhangi bir bilgimiz olmasa da yurt dışında birçok servis sağlayıcı bu telefonu müşterilerine kontratlı olarak vermek için sıraya girmiş. Buradan yola çıkarak HTC M7 için elimizden yalnızca beklemek geleceğini söyleyebiliriz

&nbsp;

 [1]: https://www.murekkep.org/htc-2013-yilinda-htc-m7-akilli-telefon-ile-yarisa-geri-donecek-9627
 [2]: https://www.murekkep.org/samsung-galaxy-s4-ozellikleri-ekran-9932 "galaxy s4 ekran"
 [3]: https://www.murekkep.org/htc-droid-dna-full-hd-ekraniyla-geliyor-9089 "htc droid dna"