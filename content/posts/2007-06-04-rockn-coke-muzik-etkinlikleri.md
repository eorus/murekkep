---
title: Rock’n Coke Müzik Etkinlikleri
author: Alper
type: post
date: 2007-06-04T19:31:44+00:00
url: /rockn-coke-muzik-etkinlikleri/
dsq_thread_id:
  - 960271996
categories:
  - Kültür Yaşam
tags:
  - müzik

---
Şüphesiz İstanbul&#8217;da yaz aylarında gerçekleştirilen sayısız müzik etkinliklerinin başında [Rock&#8217;n Coke][1] gelmektedir. Açık hava festivali konseptiyle başlayan etkinlik bu sene beşinci senesini kutlayacak. 5. Sene şerefine daha coşkulu bir kadro ile izleyenlerin karşısına çıkmayı planlayan Rock&#8217;n Coke festivali bu sene 31 Ağustos, 1 ve 2 Eylül tarihlerinde gene 3 gün sürecek. Festival mekanı olarak tabii ki değişmez bir şekilde Hezarfen Havaalanı ev sahipliği yapacak.

Bu seneki festival kadrosunda en tepede iki grup The Smashing Pumpkins ve Franz Ferdinand gözüküyor. Bunun yanısıra Soundgarden ve Audioslave gruplarının yaratıcısı vokal [Chris Cornell][2] ile [Manic Street Preachers][3] dikkati çekiyor. Şimdi yaz sonunda yapılacak Rock&#8217;n Coke müzik festivalinin programına ve detaylarına bakalım.

<!--more-->

[The Smashing Pumpkins][4] yeni albümü ile vermiş oldukları uzun ara sonrasında ilk kez sevenlerinin karşısına çıkarken, garage-rock temsilcilerinden [Franz Ferdinand][5] ise çıkarmayı düşündüğü yeni albümü öncesinde sahne alıyor olacak.

31 Ağustos Cuma günü alternatif sahnede &#8220;Raining Pleasures&#8221; ve &#8220;Dirty Soundsystem&#8221; ile açılışı yapacak olan festival, 1 Eylül Cumartesi günü ana sahnede Aslı, Gripin ve Teoman gibi Türk sanatçıları ağırladıktan sonra aynı akşam Chris Cornell ve The Smashing Pumpkins ile geceyi noktalayacak. Festivalin son günü olan 2 Eylül Pazar günü ise ana sahnede [Özlem Tekin][6], [Hayko Cepkin][7], yeni albümüyle [Pentagram][8] sahne aldıktan sonra Manic Street Preachers ve Franz Ferdinand ile Rock&#8217;n Coke bu seneki festivali bitirecek.

Festivalin biletleri her zaman olduğu gibi [Biletix][9]&#8216;ten temin edilebilecek. Fiyatlara baktığımızda tek gün 70 YTL, kombine 100 YTL, kombine ve kamp 124 YTL şeklinde oluşuyor. Festival ile ilgili tüm ayrıntılara Rock&#8217;n Coke&#8217;un [ana sayfasından][1] bakılabilir.

 [1]: http://www.rockncoke.com/
 [2]: http://en.wikipedia.org/wiki/Chris_Cornell
 [3]: http://en.wikipedia.org/wiki/Manic_Street_Preachers
 [4]: http://en.wikipedia.org/wiki/The_Smashing_Pumpkins
 [5]: http://tr.wikipedia.org/wiki/Franz_Ferdinand_(grup)
 [6]: http://tr.wikipedia.org/wiki/%C3%96zlem_Tekin
 [7]: http://tr.wikipedia.org/wiki/Hayko_Cepkin
 [8]: http://tr.wikipedia.org/wiki/Pentagram
 [9]: http://www.biletix.com/