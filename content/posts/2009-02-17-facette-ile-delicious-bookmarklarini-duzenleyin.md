---
title: Facette ile Delicious Bookmarklarını Düzenleyin
author: Alper
type: post
date: 2009-02-17T07:24:54+00:00
url: /facette-ile-delicious-bookmarklarini-duzenleyin/
dsq_thread_id:
  - 991824898
categories:
  - Sosyal

---
Facette, MIT&#8217;nin veri düzenleme projesi olarak ortaya çıkmış ve Delicious yer imlerini (bookmark) düzenleme konusunda oldukça işe yarıyor. Ücretsiz bir web uygulaması olan Facette&#8217;nin bir de **Firefox eklentisi** mevcut. 

Facette için kısa bir tanım yapmak gerekirse, **Delicious** üzerindeki linklerinizi ne hakkında olduklarına dair çeşitli şekilde gruplamanızı ve düzenlemenizi sağlıyor. <!--more-->

Daha geniş bir şekilde bakmamız gerekirse Facette sizin Delicious üzerindeki kullanıcı adı uzantınızı alıyor ve kendi uzantısı içerisinde ayrı bir şekilde gösteriyor. Yani tarayıcı adresi olarak &#8220;**facette.csail.mit.edu/user/delicious_kullanıcıadı**&#8221; haline getiriyor. İlgili sayfa için sizin Delicious (bookmark) linklerinizin birçok grupta farklı farklı toplanmış hali diyebiliriz. 

Sol kısımda **arama** bölümü üstte yer alıyor. Hemen altında video ya da ses, blog yazıları vs gibi farklı gruplarda artık bookmarklarınız ne içeriyorsa toplanmış halini görebiliyorsunuz. Orta kısımda Delicious hesabınıza eklediğiniz son 100 linki görebiliyorsunuz. Sağ kısım ise tamamen sınıflandırılmış etiketlere ayrılmış. Ekranda kullanabileceğiniz çok fazla figür var. Örneğin tüm linklerinizi html formatında tek tıklamayla alabiliyorsunuz. 

Firefox eklentisi ise Delicious Firefox eklentisinin görevini **Facette** üzerinden yapmanızı sağlıyor. Yer imlerinize eklemek istediğiniz bir sayfayı Facette **etiketleme** yöntemiyle Delicious&#8217;a kaydediyorsunuz. Ve diğer ikon ile Facette sayfanıza gidebiliyorsunuz. 

Eğer Delicious yer imleriniz karışık bir hal aldıysa ve düzenlemek istiyorsanız belki Facette bu konuda size yardımcı olabilir.