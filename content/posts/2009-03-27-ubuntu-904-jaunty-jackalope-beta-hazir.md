---
title: Ubuntu 9.04 Jaunty Jackalope Beta Hazır
author: Alper
type: post
date: 2009-03-27T09:04:51+00:00
url: /ubuntu-904-jaunty-jackalope-beta-hazir/
post-thumb:
  - https://www.murekkep.org/mini/ubuntumini.jpg
categories:
  - Masaüstü
tags:
  - linux
  - ubuntu

---
Kod adı Jaunty Jackalope olan Ubuntu&#8217;nun 9.04 sürümü için Beta duyurusu yapıldı. [Ubuntu 9.04 Beta][1] birçok hatanın giderildiği ve test edebileceğiniz oranda kararlı bir sürümdür. Yani eğer **Ubuntu 9.04** ile gelen yenilikleri merak ediyorsanız Beta sürümü indirip kurabilir ya da halihazırda kullandığınız [Ubuntu][2] 8.10 masaüstünüzden yükseltme işlemi yapabilirsiniz. 

Kullandığınız Ubuntu 8.10 masaüstü üzerinden Ubuntu 9.04 Beta&#8217;ya yükseltme yapmak isterseniz **Alt+F2** ile açtığınız komut kutusuna &#8220;**update-manager -d**&#8221; yazmanız yeterli olacaktır. Güncelleme Yöneticisi karşınıza gelecek ve yeni dağıtım 9.04&#8217;ün kullanılabilir olduğu bilgisini verecektir. Bu bölümden &#8220;**yükselt**&#8221; (upgrade) dedikten sonra kolayca **Ubuntu 9.04 Beta**&#8216;ya terfi edebilirsiniz. 

**Ubuntu 9.04 ile gelen özelliklere kısaca bakmak istersek;**  
<!--more-->

  * Gnome 2.26 &#8211; 18 Mart 2009&#8217;da final sürümü duyurulan [Gnome 2.26 özelliklerine][3] göz atmak isteyebilirsiniz.
  * Geliştirilmiş çoklu monitör desteği
  * X.Org sunucu 1.6
  * Uyarılar ve uyarı özelliklerine eklenmiş yeni stiller. Örnek olması açısından buradaki videoya bakılabilir. 
  * Daha hızlı başlama süresi (boot performansı) &#8211; Ubuntu 9.04 başlangıç süresinde belirgin şekilde geliştirmeler yapılmış. 
  * Ext4 dosya sistemi desteği ile başlangıç süresinde iyileştirmeler ve genel olarak dosya sistemi performansı artışı. 

**Ubuntu 9.04 Jaunty Jackalope** için kararlı final sürümü beklediğimiz üzere **23 Nisan 2009** tarihinde duyurulacak. [Ubuntu 9.04 Beta][1] sayfasında hem beta için duyurulan özelliklere hem de indirme adreslerine ulaşabilirsiniz. 

**Ubuntu 9.04** sonrasında bizi bekleyen sürüm ise kod adı Karmic Koala olarak duyurulan [Ubuntu 9.10 Karmic Koala][4].

 [1]: https://www.ubuntu.com/testing/jaunty/beta
 [2]: https://www.ubuntu.com/
 [3]: https://library.gnome.org/misc/release-notes/2.26/index.html.tr
 [4]: https://www.murekkep.org/ubuntu-910-karmic-koala-1232