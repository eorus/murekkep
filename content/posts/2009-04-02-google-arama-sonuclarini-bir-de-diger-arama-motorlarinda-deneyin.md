---
title: Google Arama Sonuçlarını Bir de Diğer Arama Motorlarında Deneyin
author: Alper
type: post
date: 2009-04-02T20:59:21+00:00
url: /google-arama-sonuclarini-bir-de-diger-arama-motorlarinda-deneyin/
post-thumb:
  - https://www.murekkep.org/mini/fxeklenti-mini.jpg
dsq_thread_id:
  - 965697644
categories:
  - Google
tags:
  - firefox

---
[Google][1] üzerinden arama yaptığınız zaman google arama sonuçlarını önünüze getirir. Burada senelerdir alışmış olduğumuz Google görüntüsü içerisinde gelen arama sonuçlarında, **Google** bize ne kadar süre içerisinde kaç milyon sonuç bulduğunu söyler ve google aramalarında üst sırada yer alan siteler ile beraber aşağıya doğru ilk 10 site listelenir. Arzu edersek gelişmiş arama bölümünden gelen sonuç sayısını ve diğer özelliklerini değiştirebiliriz. 

**Google arama** sonuçlarından gelen sonuçların bizi tatmin etmediğini düşünürsek ve diğer arama motorlarında şansımızı denemek istersek bunun için **Yahoo arama** veya **Live arama** sayfasını açmanız gerekmektedir. <!--more-->

Google arama sonuçlarından aradığınız kelimeyi ya da bir başka deyişle **arama kriterinizi** koruyup direkt olarak Yahoo, Live üzerindeki sonuçlarına ulaşabileceğiniz bir Greasemonkey betiği mevcut ve açıkçası internet üzerinde farklı **arama motorlarını** kullanıp aramalar gerçekleştiren biriyseniz oldukça işe yarayan bir kullanıcı betiği (**userscript**) olduğunu söyleyebilirim. 

**Greasemonkey** ile Firefox üzerinde kullanabildiğiniz bu betik ile sadece Google arama sonuçları ile kalmayıp Yahoo, Live gibi diğer arama motorlarına, Wikipedia, Youtube, Amazon vs.. gibi sitelerdeki arama sonuçlarına direkt olarak ulaşabiliyorsunuz. 

Örnek olarak **Google** vermemize rağmen eğer [Yahoo][2] üzerinde arama yapıyorsanız bu sefer Google ve [Live][3] şeklinde yönleniyorsunuz. Ya da [Imdb][4] üzerinde arama yapıyorsanız karşınıza bu sefer Amazon, Flixster ve Rotten Tomatoes gibi alternatifler geliyor. 

[<img src="http://i252.photobucket.com/albums/hh25/fireman_biff/try_this_search_on/th_7d1a0a5d.png" border="0" align="right" alt="Google Search" />][5]

**Torrent** aramaları içinde alternatifler sunan &#8220;Try this search on&#8221; Greasemonkey betiği **torrent araması** yaptığınız siteye göre diğer torrent sitelerinin linklerini karşınıza getiriyor. Örneğin Mininova **torrent sitesi** üzerinde arama yapıyorsanız Torrentz, TorrentReactor, PirateBay linklerini aşağıda görebiliyorsunuz. 

&#8220;Try this search on&#8221; Greasemonkey betiğinde, arama yaptığınız alana göre aynı kategoride alternatiflerini bulacağınız arama motorları ve servisler aşağıdaki gibi sıralanıyor. 

  * **Genel Arama**: Amazon, Ask, Google, Live, Yahoo, Youtube, Wikipedia
  * **Torrent Arama**: btjunkie, Demonoid, isoHunt, Mininova, Seedpeer, The Pirate Bay, Torrentbox, TorrentReactor, Torrentz
  * **Resim Arama**: Amazon, Ask Images, Devil Finder, Flickr, Google Images, Live Images, Photo Bucket, Yahoo Images
  * **Sinema**: Amazon, Fandango, Flixster, IMDb, Rotten Tomatoes, Yahoo Movies
  * **Müzik**: Amazon, AOL Music, Last.fm, Real Music, Yahoo Music
  * **Haberler**: Ask News, BBC, CBC, CNN, Fox News, Google News, Live News, MSNBC, Slashdot, Yahoo News
  * **Alışveriş**: Amazon, eBay, Google Products, Yahoo Shopping
  * **Teknoloji Alışveriş**: Amazon, Newegg, ThinkGeek, TigerDirect
  * **Video**: Amazon, Break, DailyMotion, Google Videos, Justin.tv  
    (new),Live Videos, Megavideo, Metacafe, Yahoo Videos, Youtube

**Firefox** üzerinde bu özellikleri kullanabilmeniz için öncelikle bilgisayarınızda Firefox yüklü olmalıdır. [Getfirefox.com][6] üzerinden ücretsiz edinebilirsiniz. Ardından Firefox eklentisi olarak Greasemonkey Add-on eklentisini Firefox üzerinde kurduğunuzu varsayarsak userscripts.org sitesinden &#8220;Try this search on&#8221; scriptini &#8220;**Install**&#8221; ile Greasemonkey içerisine ekleyip yukarıda bahsettiğimiz arama motorlarına veya servislere girdiğinizde ilgili resimdeki gibi alt kısımda alternatif sayfaları görebileceksiniz. 

İlgili betiğin özellikler kısmından aşağıda veya yukarıda çıkmasını, gözükmesini istediğiniz veya istemediğiniz arama motorlarını ya da servisleri listeden çıkarmayı ya da eklemeyi sağlayabiliyorsunuz.

 [1]: http://www.google.com
 [2]: http://yahoo.com
 [3]: http://live.com
 [4]: http://imdb.com
 [5]: http://i252.photobucket.com/albums/hh25/fireman_biff/try_this_search_on/7d1a0a5d.png
 [6]: http://getfirefox.com