---
title: Firefox Menü Gizleme, Düzenleme ve Temizlik
author: Alper
type: post
date: 2009-03-04T07:19:58+00:00
url: /firefox-menu-gizleme-duzenleme-ve-temizlik/
dsq_thread_id:
  - 950440397
categories:
  - Masaüstü
tags:
  - firefox
  - yazılım

---
Firefox&#8217;un gelişimine baktığımızda öne çıkan en büyük özelliğinin ne kadar esnek ve genişletilebilir bir tarayıcı olduğunu defalarca söylemişizdir. Firefox, onlarca eklentisi ile günlük [internet][1] yaşamımızı fazlaca bir süre işgal eden internet tarayıcısı içerisinde uzaklara gitmeden hayatımızı kolaylaştırabilecek bir sürü özellik eklemektedir. Bu eklentiler sayesinde hava durumunu takip edebiliriz. Twitter mesajlarımızı okuyabiliriz, cevaplayabiliriz. Ya da arzu edersek bazı siteleri sonra okumak üzere işaretleyebiliriz. Firefox, bunlar gibi sayabileceğimiz bir sürü eklentiyi açık bir şekilde biz kullanıcıların önüne serer. Ve biz seçeriz. Özgürce.

İşler bu şekilde olunca bir nevi [eklenti çılgınlığı][2] başlıyor. Her eklenti kendi küçük ikonunu ya durum çubuğuna, ya yan kısma ya da üst kısma yerleştiriyor. En sık kullandığınız ve baktığınız ekran, dağınık bir hal almaya başlıyor. Bu konuda kullanıcı tarafında neler yapılabilir hem halihazırda **Firefox** kullanım şekline hem de bazı eklentilerle nasıl yer kazanabileceğimize bakalım. <!--more-->

<span style="color: #800000;"><strong>Firefox Menü Çubuğunu Gizleme, Küçültme</strong></span>

[Firefox menü çubuğunu küçültmek][3] mümkün. Daha önce Fatih bahsetmişti. Tinymenu bu konuda bir çözüm olabilir. Şahsen bir müddet **Tinymenu** kullanmış olsam da menü çubuğunu tamamen gizlemek kullanım açısından kolayıma gidiyor. Bunun için olabilecek en güzel eklenti ise [Hidemenu][4]{.broken_link} Firefox eklentisi olarak karşımıza çıkıyor. Aynı Apple Safari 4 kullanımında olduğu gibi üst menü artık gözükmüyor. Menüye ulaşmak için &#8220;**ALT**&#8221; tuşuna basıp menünün gösterilmesini sağlayabiliyorsunuz.

![Sliding Menubar][5] 

Son bir alternatif olarak kullanıcı betiklerini kullanarak menüyü daraltma yoluna gidebilirsiniz. Bunun için stylish eklentisinin yüklü olması gerekiyor. onrasında &#8220;[Sliding Menubar][6]&#8221; betiğini stylish içerisinden aktif etmeniz yeterli olacaktır. 

<span style="color: #800000;"><strong>Firefox sağ tıklama menüsünü ve sekmeleri düzenlemek</strong></span>

<a href="https://www.mozilla-europe.org/tr/firefox/" target="_blank" class="broken_link">Firefox</a> üzerine eklenti kurdukça sadece ön yüzde oluşan kalabalıktan ziyade sağ tıklama menüsünde de karışık bir durum ortaya çıkmaktadır. Bunu düzenleyebilecek benim bulduğum en güzel eklenti FfChrome Firefox Eklentisi. **FfChrome** sayesinde sağ tıklama menüsü küçülmüş ve gerekli olanlar kalmış gözüküyor. **Sağ tıklama** işleminden sonra ekstra bir tıklamaya gerek kalmadan fareyi hepsini göster (**show all**) kısmına getirince sağ tık menüsünde olan herşeyi arzu edersek görebiliyoruz.

[FaviconizeTab Firefox Eklentisi][7] sekmelerde açık olan siteleri, [favicon][8] olarak tabir edilen sitelerin varsa kendi logo boyutuna çekiyor. Böylelikle hem faviconuna göre hangi sekmede ne olduğunu anlayabiliyorsunuz. Hem de yerden kazanmış oluyorsunuz.

**<span style="color: #800000;">Firefox Status Bar (Durum Çubuğunu) Düzenleme</span>**

Eklentiler kurulduktan sonra genelde durum çubuğu olarak bilinen alt kısma yerleşirler. Bu kısımda küçük ikonlar olara tıklayarak eklenti özelliklerine ulaşabilirsiniz. Örnek olarak Delicious ikonlarını ya da Firebug ikonunu sayabiliriz. Durum çubuğuna (status bar) yerleşen ikonları düzenlemek için [Organize Status Bar][9]{.broken_link} eklentisini kullanabilirsiniz.

**<span style="color: #800000;">Sonuç ve Değerlendirme</span>**

Yukarıda saydıklarımızın yanısıra kullanım şekli olarak Firefox sidebar (yan kısım) içinde görevini icra eden eklentileri ekranı böldükleri için pek tercih etmiyorum. Bu tarz durumlarda aynı işi gören ve durum çubuğuna küçük ikon olarak yerleşen alternatifler varsa tercih edilebilir. Geçtiğimiz hafta iki farklı Twitter Firefox eklentisi hakkında bilgi vermiştim. Bir tanesi [Twitbin][10] (yan menüde açılıyor) ve [TwitterFox][11] (durum çubuğuna yerleşiyor). Bu ikisi gibi bir durumla karşılaştığımda twitter için TwitterFox kullanmak şu an hem alandan tasarruf etmemi sağlıyor hem de aynı işlevi yerine getiriyor. 

Artık bu yazıyı tamamlarken değinebileceğim ve aklıma gelen iki nokta ise yer imleri çubuğu ve küçük ikonlarla ilgili olacaktır. Firefox&#8217;u yeniden kurduğumda ya da ilk kez çalıştırdığımda ilk yaptığım işlem, üst kısımdaki bir ikona sağ tıklayıp özelleştir kısmını açmak ve &#8220;küçük simgeleri kullan&#8221; yanına bir çentik koymak oluyor. İkinci olarak Firefox&#8217;un yer imlerini (bookmark) takip etme, düzenleme özelliği çok güzel. Ancak farklı bilgisayarlarda her zaman güncel yer imlerine ulaşmak için akıllıca olan Delicious Firefox eklentisini kullanmak olacaktır. Ben şu an için tamamen Delicious araç çubuğunu aktif etmiş durumdayım. 

**Bu yazıda kullanılmasını tavsiye ettiğimiz Firefox eklentilerini toparlamak gerekirse;**

Firefox Menü Gizleme : [Hidemenu][4]{.broken_link}  
Firefox Sağ Tıklama Düzenleme : FfChrome  
Firefox Sekme Daraltma : [FaviconizeTab][7]  
Firefox Durum Çubuğu Düzenleme : [Organize Status Bar][9]{.broken_link}

Siz Firefox&#8217;u nasıl kullanıyorsunuz?

 [1]: https://www.murekkep.org/etiket/internet
 [2]: https://www.murekkep.org/firefox-200-eklenti-cilginligi-105
 [3]: https://www.murekkep.org/page-addict-firefox-eklentisi-61
 [4]: https://addons.mozilla.org/en-US/firefox/addon/4762
 [5]: https://userstyles.org/style_screenshots/993_after.png
 [6]: https://userstyles.org/styles/993
 [7]: https://www.murekkep.org/faviconizetab-firefox-eklentisi-84
 [8]: https://www.murekkep.org/favicon-nedir-781
 [9]: https://addons.mozilla.org/en-US/firefox/addon/1759
 [10]: https://www.murekkep.org/firefox-eklentisi-twitbin-1329
 [11]: https://www.murekkep.org/firefox-eklentisi-twitterfox-1278