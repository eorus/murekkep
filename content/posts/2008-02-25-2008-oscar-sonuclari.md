---
title: 2008 Oscar Sonuçları
author: heartsmagic
type: post
date: 2008-02-25T10:47:08+00:00
url: /2008-oscar-sonuclari/
dsq_thread_id:
  - 948627553
categories:
  - Kültür Yaşam
tags:
  - film
  - sinema

---
Evet, sevgili Akademi yine yaptı yapacağını ve kendine yakışır! şekilde dağıttı ödülleri. Bazı kararlarını anlayabilsem de hala bir çoğuna anlam veremiyorum. 4 dalda ödül kazanarak No Country For Old Men geceye ağırlığını koydu, çok da hak etmese bile. İşte kazananlar ve olayın bencesi.

**En İyi Film** : No Country For Old Men

Dün akşamki tahminlerimde de belirttiğim üzere Oscar alacak kalitede olmayan bu filme Akademi sadece içinde barındırdığı bir iki söylem ve eleştiri yüzünden bu ödülü layık gördü. Sezinlemiş olduğum şey gerçekleşti ve Akademi kendi ağız tadına uygun filmi seçti, en güzel olanı değil.

**En İyi Yönetmen:** Ethan Coen & Joel Coen &#8211; No Country For Old Men

Ben filmi seçmezler ancak Coen kardeşleri ödüllendirerek en azından &#8220;bakın sizi es geçmedik&#8221; derler diyordum, ancak Akademi bu dal da olmak üzere toplam 4 dalda ödül verdi bu filme.

**En İyi Erkek Oyuncu:** Daniel Day-Lewis &#8211; There Will Be Blood

Bunu da farklı seçselerdi sanırım artık Oscar gözümde çok değersiz bir ödül olmuş olacaktı.

**En İyi Kadın Oyuncu:** Marion Cotillard &#8211; La Mome

Camia için sürpriz olmuş, bense şaşırmadım. Hatta üstüne basarak belirtmiştim boşuna Cate Blanchett beklemeyin diye zira Marion Cotillard akıllara ziyan bir oyunculukla filmi götürmüş, adeta izleyenlere Edith Piaf geri döndü dedirtmişti.

**En İyi Yardımcı Erkek Oyuncu:** Javier Bardem &#8211; No Country for Old Men

İçimin cız ettiği an buydu, aslında içten içe Akademinin Casey Affleck gibi bir isme Oscar&#8217;ı zor layık göreceğini, Bardem gibi farklı bir kişinin daha yakın olduğunu hissediyordum ancak alması gereken kişinin Affleck olduğunu düşündüğümden tahminimi Bardem yönünde kullanmamıştım. Çok fazla eleştirilecek bir karar değil, zira Bardem de son derece güzel bir oyunculuk sergilemişti.

**En İyi Yardımcı Kadın Oyuncu:** Tilda Swinton &#8211; Michael Clayton

Hayır hayır, ben hala ödülün hakkının Saoirse Ronan&#8217;a ait olduğunu düşünüyorum ancak hem çok küçüktü hem de Akademi bu sene Atonement&#8217;ı görmezden gelmek istemişti.  
**En İyi Senaryo:** Diablo Cody &#8211; Juno

Başka yerlerde ödül almış olmasına rağmen benim pek tutmadığım bu filme Akademi de en azından bu ödülü layık gördü.

**En İyi Uyarlama:** No Country for Old Men &#8211; Joel Coen & Ethan Coen

Akademi bir filmi ön plana çıkartmak istiyorsa ödül verecek dal onlar için illa ki bulunur. Hadi Le Scaphandre et le papillon filminin o güzel yönetmenine ödül verecek cesaretiniz yok, bari uyarlama dalında bir şeyler yapın. Ama Akademi asla kıyak geçmez!

**En İyi Animasyon:** Ratatouille

Şaşırtmadı.

Tüm liste için burayı veya şurayı kullanabilirsiniz.

Bu sene 80. yılını kutlayan Akademi son zamanlardaki gibi eski tas eski hamam. Yine bildiklerini okumaktalar ancak sinema camiasında daha prestijli! bir ödül bulunmadığından herkesin gözü seneye yine bu ödül töreninde olacaktır.