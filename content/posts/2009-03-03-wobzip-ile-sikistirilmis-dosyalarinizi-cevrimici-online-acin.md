---
title: WobZip ile Sıkıştırılmış Dosyalarınızı Çevrimiçi (Online) Açın
author: Alper
type: post
date: 2009-03-03T12:00:27+00:00
url: /wobzip-ile-sikistirilmis-dosyalarinizi-cevrimici-online-acin/
dsq_thread_id:
  - 957611959
categories:
  - Google
tags:
  - site önerisi

---
Günümüz internet dünyasında birçok işimizi çevrimiçi halletmeye fazlasıyla alıştık. Neredeyse kullanmakta olduğumuz bilgisayara hiçbir program yüklememize gerek kalmadan her uygulamanın bir türevini internet üzerinde çevrimiçi (online) görebiliyoruz. 

Bunlardan bir tanesi ise sıkıştırılmış dosyalar ile ilgili olarak karşımıza çıkıyor. Muhtemelen çoğumuzun birçok konuda .zip, .rar, g-zip, .tar sıkıştırılmış dosyalar ile işi olmuştur. Kullandığımız işletim sistemine göre bu sıkıştırılmış dosya türlerini açmak için belirli programlar bulunuyor. Şimdi bu dosya türlerini internet üzerinden çevrimiçi (online) olarak açabileceğiniz bir ortam yaratılmış. Wobzip.<!--more-->

WobZip üzerinden sıkıştırılmış dosyaları önce yüklüyorsunuz (upload). Yükleme limiti 100 mb ile sınırlandırılmış. Desteklediği formatlar içerisinde 7z, ZIP, GZIP, BZIP2, TAR, RAR, CAB, ISO, ARJ, LZHCHM, Z, CPIO, rpm ve deb gibi linux paketleri gözüküyor.

WobZip kullanımı ücretsiz bir site. Üyelik gerektirmiyor. Devamlı kullandığınız bilgisayarınızın başında değilseniz ve sıkıştırılmış dosyaları açmak gibi bir ihtiyacınız oluşmuşsa, başvurabileceğiniz bir yer olarak yer imlerinize (bookmark) ekleyebilirsiniz.