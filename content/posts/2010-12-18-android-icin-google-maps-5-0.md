---
title: Android için Google Maps 5.0
author: Alper
type: post
date: 2010-12-18T21:56:34+00:00
url: /android-icin-google-maps-5-0/
dsq_thread_id:
  - 951495107
categories:
  - Mobil
tags:
  - android

---
**Android işletim sistemi**, yüklü olduğu her mobil cihazda Google Apps olarak bildiğimiz uygulamalardan olan Google Maps ile yüklü gelmektedir. Google Maps yani **Google Haritalar** zaman içerisinde oldukça gelişti ve yeni özellikler bünyesine katarak hem web ortamında hem de mobil ortamda birçok insanın faydalandığı bir uygulama haline geldi. Beş yıl önce Google tarafından üretilen Google Haritalar şimdi **3D görünüm** ve **offline harita depolama** özelliği ile android kullanıcılarının beğenisine sunuluyor.

**Android için Google Maps 5.0** ile gelen özelliklerden offline (çevrimdışı) özelliklere bakalım. Android üzerinde çalışan Google Haritalar için en önemli durum kullanılan cep telefonu şebekesinin iyi çekmediği konumlarda harita ve konum güncellemelerinde sorun olmasıydı. Google Maps 5.0 ile gelen offline özellikle bu durum artık sorun olmaktan çıktı. Google haritalar offline olarak çalışabiliyor. Bunun için bulunduğunuz konumları önceden wifi bağlantınızla almanız gerekiyor. Google Maps ile kullandığınız belirli haritaları kablosuz bağlantınızla aldığınız zaman tekrar aynı konumdayken **google haritaları offline olarak kullanabilme** imkanı buluyorsunuz.

**Google Maps 5.0** ile gelen bir diğer yenilik ise harita üzerindeki yapıların 3D görünümlü olarak izlenebilmesi. Henüz ülkemizde 3D görünüm modu olan bir şehir bulunmuyor ama geniş bir dünya haritasında hangi şehirlerin bu özelliğe dahil edildiğini görebiliyorsunuz. Detaylarını ise aşağıdaki youtube videosunda bulabilirsiniz. Videoda yapılan dokunmatik ekran döndürme ve eğme özelliklerini destekleyen android destekli mobil cihazların listesine buradan bakabilirsiniz.



Android için Google Maps 5.0, [android versiyonu][1]{.broken_link} 1.6 ve üzeri olan telefonlarda android market üzerinden güncellenebiliyor. Yeni sürüm Google Maps 5.0 ile gelen **3D görünüm** ve **offline özellikleri** kullanmak için ise android işletim sistemi yüklü cihazınızdaki android versiyonunuzun 2.0 ve üzeri olması gerekiyor.

<a href="http://www.google.com/mobile/maps/3d/" target="_blank">Google Maps for mobile in 3D</a>

 [1]: https://www.murekkep.org/cep-telefonunda-android-versiyonunu-bulun-3692