---
title: Twitter Arama ile Twitter Anasayfası Yenilendi
author: Alper
type: post
date: 2009-05-02T09:22:04+00:00
url: /twitter-arama-ile-twitter-anasayfasi-yenilendi/
post-thumb:
  - https://www.murekkep.org/mini/twitter-logo.jpg
dsq_thread_id:
  - 964060844
categories:
  - Sosyal
tags:
  - sosyal medya
  - twitter

---
Twitter pek yeni arayüzü olarak nitelendiremeyeceğimiz ama uzun süredir test ettiği belirli özellikleri ekleyerek anasayfasında küçük ama önemli değişiklikler yaptı. Arama özelliği ve sıcak konular olarak nitelendirebileceğimiz konu başlıklarını, [Twitter.com][1] kullanan herkesin görebileceği şekilde, anasayfada yan kısımda (sidebar), görebilirsiniz. 

Twitter anasayfa güncellemesi iki ana değişikliği içeriyor. Birincisi &#8220;search.twitter.com&#8221; twitter arama motoru üzerinden kullanılabilen **twitter arama**, ikincisi ise gene twitter arama sayfasında ve diğer bilimum twitter arama özelliğini kullanan servislerde sıkça karşımıza çıkan twitter eğilimleri. **Trending topics** başlığıyla sunulan kısımda twitter üzerindeki anlık mesajlaşmalar sonucu o an itibariyle en popüler olan konu başlıklarını, diğer bir deyişle eğer twitter bir nabız tutuyorsa o anda dünyada konuşulan ana konuları görebiliyorsunuz. Örnek olarak son bir haftadır [domuz gribi (swine flu)][2]{.broken_link} ve 1 mayıs işçi bayramı gibi konuların sıklaştığını görebiliyoruz. 

Twitter&#8217;ın yaptığı bu anasayfa değişikliği ile akıllı bir şekilde arama özelliğini entegre ettiğini görebiliyoruz. Böylelikle **twitter.com** kullananların [search.twitter.com][3] adresini ziyaret etmelerine gerek kalmadan twitter içerisinden arama yapmalarına olanak sağlanmış oldu. Arama sonuçlarının gene anasayfada açıldığı ve sıralandığı bu özellik ile yaptığınız aramaları kaydetmenize de olanak sağlanmış. Böylelikle sık yaptığınız arama kelimelerini, twitter hesabınızda görebiliyorsunuz. 

**Twitter** kendini geliştirme ya da doğru bir anlatımla değişimi gerçekleştirmek konusunda basit düşünmeye çalışıyor. Yaptığı değişikliklerde bu basit düşünmenin yansıması olarak karşımıza çıkıyor. Akıllıca ve olması gereken bir anasayfa güncellemesi olmuş.  
[  
Twitter Search for Everyone][4]

 [1]: https://twitter.com
 [2]: https://www.murekkep.org/domuz-gribi-swine-flu-2229
 [3]: https://search.twitter.com
 [4]: https://blog.twitter.com/2009/04/twitter-search-for-everyone.html