---
title: TwitteReader ile Twitter’a Google Reader Havası
author: Alper
type: post
date: 2009-03-07T19:38:00+00:00
url: /twittereader-ile-twittera-google-reader-havasi/
post-thumb:
  - https://www.murekkep.org/mini/twittermini.jpg
dsq_thread_id:
  - 954536560
categories:
  - Sosyal
tags:
  - sosyal medya
  - twitter

---
Google Reader kullananlar bilirler. **Google Reader** ile yüzlerce siteyi rss beslemeleri sayesinde tek bir yerden güzelce takip edebilirsiniz. [Twitter][1] mesajlarınızı ve twitter üzerinden takip ettiğiniz kişilerin güncellemelerini görebileceğiniz çok sayıda twitter aracı bulunduğunu ayrıca biliyoruz. İşte bu saydığımız ikilinin yani Google Reader ve Twitter&#8217;ın birleşmesiyle TwitteReader ortaya çıkıyor.

**TwitteReader** kullanıcı hesabı olarak twitter hesabınızı dikkate alıyor. Twitter hesabınız ile giriş yapıyorsunuz. Giriş yaptığınızda arayüz olarak Google Reader&#8217;ın baz alındığı bir ortamda kendinizi buluyorsunuz.Yani [Google Reader][2]{.broken_link} tarzı bir ortamda twitter hesabınızı ve takip ettiklerinizin güncel durumunu görebiliyor, cevap yazabiliyor veya okundu okunmadı olarak işaretleyebiliyorsunuz. Ayrıca Google Reader üzerinde severek kullandığımız favori yazıları yıldızlama olayı TwitteReader üzerinde de aynı şekilde kullanılmış. Buna kısayolları da katabiliriz. Yukarı ve aşağı için &#8220;**J**&#8221; ve &#8220;**K**&#8221; kullanılırken, yenileme için &#8220;**R**&#8221; kullanılabiliyor. 

**Geliştiricinin son Beta duyurusundaki özellikleri aşağıdaki gibi sıralayabiliriz.** <!--more-->

1. Çevrimdışı olarak okunmuş mesajları işaretleme  
2. Sayfalama Sistemi  
3. Kısayollar  
4. Üye olmayı ayrıca gerektirmeden twitter hesap bilgileriyle giriş  
5. Twitter üzerine mesaj göndermek suretiyle Twitter hesabını güncellemek ve kullanıcılara cevap yazabilmek.  
6. Twitter güncellemelerini silebilmek  
7. Mesajlardan favori görülenleri yıldızlamak

**TwitteReader** arzu edilirse twitter hesap bilgileriyle giriş yapılarak arzu edilirse bilgisayarınıza program indirilerek kullanılabiliyor. TwitteReader temiz arayüzü ve Google Reader tarzından dolayı takip açısından ön plana çıkıyor. Çünkü aynı email kontrolü yapar gibi tek bir yere girip Twitter adına herşeyi yapabiliyorsunuz.

 [1]: https://twitter.com
 [2]: https://www.google.com/reader/