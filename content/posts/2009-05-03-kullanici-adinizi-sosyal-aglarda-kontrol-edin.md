---
title: Kullanıcı Adınızı Sosyal Ağlarda Kontrol Edin
author: Alper
type: post
date: 2009-05-03T09:00:10+00:00
url: /kullanici-adinizi-sosyal-aglarda-kontrol-edin/
post-thumb:
  - https://www.murekkep.org/mini/web2-logo.jpg
  - https://www.murekkep.org/mini/web2-logo.jpg
  - https://www.murekkep.org/mini/web2-logo.jpg
  - https://www.murekkep.org/mini/web2-logo.jpg
dsq_thread_id:
  - 973134164
categories:
  - Sosyal
tags:
  - sosyal medya

---
Web 2.0 ile büyüyen sosyal paylaşım platformları olarak nitelendirilen sosyal ağlar üzerinde üyeliklerimiz bulunmaktadır. Çoğumuz bu **üyelikleri** gerçekleştirirken internet üzerinde sıkça kullandığımız takma isimlerimizi (**nickname**) kullanırız. Aslında çoğumuzun internet ismi gibi olan bu takma isimleri (nicknames) pek değiştirmek istemeyiz. Genelde aynı isimle tüm **sosyal paylaşım** platformlarında yer almayı uygun buluruz. 

Bildiğimiz üzere **web 2.0** ile beraber gelen fazla sayıda servis bulunuyor. Bu servislerin bazılarını yoğun olarak kullanıyoruz. Bu servisler üzerindeki kullanıcı adımızın, henüz üye olmadığımız diğer web 2.0 servislerinde yer alıp almadığını, müsait olup olmadığını sorgulamaya yarayan bir başka servis bulunuyor. 

**[KnowEm][1]** isimli servis sizin belirteceğiniz bir kullanıcı adını sorgulayıp, sosyal ağlar üzerinde kullanılabilir olup olmadığını size kolayca söyleyebiliyor. Bunun için sadece kullanıcı adınızı belirtmeniz ve sorgulama yapmanız yeterli olacaktır. **KnowEm** sorgulatmak istediğiniz kullanıcı adını **120 farklı popüler sosyal medya sitesinde** sorgulatıp, sonuçlarını; bu kullanıcı adı uygun ya da değil şeklinde verebiliyor. 

**KnowEm** üzerinde küçük logolarıyla yer alan sosyal medya sitelerinin üzerine fare ile geldiğinizde küçük açıklamalarını görebiliyorsunuz. KnowEm kullanıcı adını sorgulayabilmekten sonraki aşama olarak, üye olmanız durumunda belirtmiş olduğunuz kullanıcı adını bu sitelere üyelik için gönderebiliyor. 

Sorgulamanın **ücretsiz** olduğu KnowEm üzerinde, eğer üye olup bu **120 popüler sosyal medya sitesinde**, kullanıcı adınızın KnowEm ile otomatik üye olmasını isterseniz **$64.95** gibi bir maliyet ortaya çıkıyor. Ben kullanıcı adımı değiştirmem ve her siteye tek tek girip üye olamam diyenler için böyle de bir hizmeti var.

 [1]: http://knowem.com/