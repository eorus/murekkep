---
title: Twitpic ile Fotoğraflarınızı Twitter’a Gönderin
author: Alper
type: post
date: 2009-04-09T12:17:58+00:00
url: /twitpic-ile-fotograflarinizi-twittera-gonderin/
post-thumb:
  - https://www.murekkep.org/mini/twitbird.jpg
dsq_thread_id:
  - 948553775
categories:
  - Sosyal
tags:
  - sosyal medya
  - twitter

---
[Twitpic][1] fotoğraflarınızı **Twitter** üzerinde paylaşmanızı sağlayan bir servistir. [Twitter][2] hesabınıza fotoğraf göndermek istediğinizde **Twitpic** kullanarak kolay ve hızlı bir şekilde fotoğraf yükleme işleminizi tamamlayabilirsiniz. 

**Twitter** üzerine inşa edilmiş siteler kervanında yer alan ve fotoğraflarınızı Twitter&#8217;a aktarmanıza yardımcı olan **Twitpic** hakkında aslında söylenebilecek fazla birşey yok. Basit bir şekilde **fotoğraf yükle** (upload photo) kısmından fotoğrafınızı yüklemeniz, varsa twitter hesabınızda mesaj olarak çıkacak yazıyı girmeniz yeterli oluyor. Tüm bu işlemler için önce Twitpic üzerinden **twitter hesap** bilgilerinizi girip giriş yapmış olmanız gerekiyor. <!--more-->

Twitpic üzerinden yüklediğiniz **fotoğraflar** hem twitter mesajı olarak twitter hesabınızda hem de **Twitpic** üzerinde paylaşıma açık bir şekilde duruyor. 

**Twitpic mobil** olarak kullanabileceğiniz ve nerede olursanız olun cep telefonunuzla çektiğiniz fotoğrafları twitter hesabınıza gönderme konusunda da ayarlamalara sahip. Bunun için ayarlar kısmında **twitter kullanıcı adınız** ve Twitpic&#8217;in size verdiği 4 haneli **pin numarası** ile bir email adresine sahip oluyorsunuz. 

Örnek verirsek **murekkep.1234@twitpic.com** şeklinde bir email adresini **Twitpic** size veriyor. Bu adresi mobil cihazınızda **[Twitpic][1]** olarak adres defterine kaydetmeniz halinde çektiğiniz bir fotoğrafı bu email adresine mail olarak göndermenizle beraber twitter hesabınıza da **twitter mesajı** olarak aktarmış oluyorsunuz.

 [1]: http://www.twitpic.com/
 [2]: http://twitter.com