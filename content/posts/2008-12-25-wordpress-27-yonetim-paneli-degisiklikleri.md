---
title: WordPress 2.7 Yönetim Paneli Değişiklikleri
author: Alper
type: post
date: 2008-12-25T11:38:07+00:00
url: /wordpress-27-yonetim-paneli-degisiklikleri/
lightboxoff:
  - 'false'
categories:
  - Teknoloji
tags:
  - wordpress

---
Geçtiğimiz hafta başlattığımız &#8220;[WordPress 2.7 Tema ve Yönetim Paneli Yenilikleri][1]&#8221; başlıklı yazı dizisinde şimdiki durağımız WordPress 2.7 ile değişen yönetim paneli. Yeni navigasyon menüsünden, yorum düzenleme ve cevaplama ekranlarına, kolay eklenti kurulumundan, toplu yazı ve kategori düzenlemelerine kadar 2.7&#8217;nin beraberinde getirmiş olduğu ilk etapta gözüme çarpan yeni özelliklere bakacağız. Böylelikle bloglama hayatımızda 2.7&#8217;nin sağladığı kolaylıklara biraz daha aşina olabileceğiz diye düşünüyorum. Şimdi bu kolaylıklara değinelim.  
<!--more-->

<span style="color: #800000;"><strong>1. Yönetim Paneli Ana Sayfa (Dashboard) Değişikleri</strong></span>

**1.1 Yeni Navigasyon Menüsü**

WordPress 2.7 yönetim panelinde bahsedebileceğimiz en büyük değişiklik navigasyon menüsünde gerçekleşmiş gözüküyor. Basit ve sade yapısıyla solda aşağı doğru uzanan bir menüyle karşılaşıyoruz. Buradan tüm wordpress alt menülerine erişebiliyor ve bu menüleri açıp kapatabiliyorsunuz. 

Menünün böyle olması gayet güzel düşünülmüş. Çünkü hem yerden tasarruf sağlıyor. Hem de menü içeriği herşeyi kapsayacak şekilde genişletilebiliyor. Ayrıca eklenti ve tema geliştiricileri istedikleri ikonları buraya aktararak kendi menülerini oluşturabiliyorlar. 

**1.2 Başlangıç Ekran Ayarları**

Değişen yeni yönetim paneliyle beraber wordpress 2.7 başlangıç sayfanızda belirli bileşenler göreceksiniz. Siteye gelen yorumlar, **wordpress.org** haberleri, az sonra değineceğimiz quickpress, gelen yorumlar vs.. Bunların hepsinin yerleri değişebiliyor. 

Bunu **igoogle** gibi düşünebilirsiniz. İstediğiniz bileşeni başlangıç sayfanızda bir yerden bir yere görütebilirsiniz. Ana sayfada sağ üst kısımda yer alan ekran ayarları kısmından başlangıç sayfasında hangi bileşenlerin getirilmesini yanına çentik koyarak belirleyebiliyorsunuz. 

**1.3 Quickpress (Hızlı Yazı Gönderimi)**

Henüz kullanmasam da işlevini başlangıç sayfasında sağ üst kısımda dururken bile belli edebiliyor. **Quickpress** bir yazı gönderme bileşeni ve ana sayfada yer alıyor. Burada hızlı bir şekilde blogunuza yazı gönderebilmeniz için güzel bir bileşen hazırlanmış. Ve asgari olarak yazınızı yazarken ihtiyacınız olabilecek kısımlar eklenmiş. 

<span style="color: #800000;"><strong>2. Yorum (Comment) Düzenleme ve Hızlı Yorum Cevaplama</strong></span>

**2.1 Yeni Yorum Düzeni**  
Wordpress 2.7 ile katmanlı (threaded) yorumlar devreye girdi. Öncelikle yeni yorum düzeni ve temanızda yapmanız gereken değişikliklerle ilgili [WordPress 2.7 Tema için Değişiklikler, Yorumların Düzenlenmesi][2] başlığına bakabilirsiniz. Yönetim paneline ilişkin olarak yorumların düzenlenmesi kısmıyla ilgili kısayolları [WordPress 2.7 Yorum Moderasyonu için Klavye Kısayolları][3] başlığında anlatmıştık. 

**2.2 Yeni Yorum Düzeni**

Düşünüyorumda bloglarımıza gelen yorumları bundan daha kolay düzenleyeceğimiz bir şekil olabilir mi? Gerçekten bu kısımda işleri oldukça kolaylaştıran bir menü oluşturulmuş. Örnek vermesi açısından aşağıdaki resme bakılabilir.

Yorumların düzenlenmesi ve cevaplanması entegre edilmiş ve aynı yerden müdahale edilebiliyor. Buradan hızlı düzenle ya da cevapla linklerine basıldığında aynı ekranda aşağı doğru açılan kısımdan gerekli işlerinizi yapabiliyorsunuz. Yani wordpress 2.7 ile beraber yorumlar ile ilgili herşey neredeyse tamamen yeniden düşünülmüş ve elden geçirilmiş. 

<span style="color: #800000;"><strong>3. Eklenti (Plugin) Yönetimi</strong></span>

Bir güzellikte burada mevcut. Eğer wordpress eklentileriyle çok haşır neşirseniz ve blogunuzda fazla sayıda eklentiyle uğraşıyorsanız işleriniz artık çok kolaylaşacak. Gene tek bir yerden fazla alternatif ile eklentilere ulaşmak mümkün. Tabi burada eklentilerin tek bir yerde toplanmış olması (wordpress.org/extend) bu bölümün revize edilmesinde büyük önem taşıyor. 

Burada birkaç farklı seçenek karşınıza çıkıyor. Birincisi eklentinin ismiyle, geliştiricisinin ismiyle arama yaptırıp, çıkan listeden yükle diyerek yükleyebilirsiniz. İkincisi eklenti elinizde .zip dosyası olarak bulunuyordur. Bunun bilgisayardaki yerini gösterip yükle diyebilirsiniz. Ya da eski yöntem ile ftp bağlantısı yapıp **/wp-content/plugins** dizini altına atar. Yönetim panelinizden aktif edebilirsiniz. 

Ayrıca hemen alt kısımda popüler eklentilerin ve en çok arananların listelendiği bir **etiket bulutu** bulunuyor. 

<span style="color: #800000;"><strong>4. Yazıların (Post) Düzenlenmesi</strong></span>

Bloglarımıza yazdığımız yazılar için düzenleme ekranları derken bu yazıların etiketlerinin ve kategorilerinin düzenlenmesinden bahsediyorum. **WordPress 2.7** ile tamamen yenilenmiş toplu düzenleme ile istediğiniz yazıyı veya yazıları tek yerden düzenleyebiliyorsunuz. Sadece birkaç tane yazıyı birden seçelim sonra üst kısımdan toplu işlemlerden &#8220;düzenle&#8221; diyelim. Böylelikle aşağıdaki gibi bir ekranla karşılaşıyorsunuz. İstediğiniz toplu düzenlemeyi buradan yapabilirsiniz. 

<span style="color: #800000;"><strong>Değerlendirme</strong></span>

Son bir haftadır WordPress 2.7 hakkında yazılar yazıyoruz. Keyifli ve zekice hazırlanmış yönetim paneli bir çok işinizi kolaylaştırıyor. Daha verimli ve hızlı, kullanımı kolaylaştıran pek çok özellik içeriyor. [WordPress Arayüz Geçmişi][4] başlıklı yazıyı hatırlarsak, wordpress her geçen gün daha iyiye gidiyor. Bizlerde bunu kullanıcılar olarak yaşıyoruz. 

Yukarıda belirttiğim yenilikler yönetim panelindeki değişikliklerden oluşan bir derlemedir. Üzerinde durmamız gerektiğini, atladığımı düşündüğünüz ya da ekleme yapmak istediğiniz kısımlar varsa yorumlarınızda belirtirseniz sevinirim.

 [1]: https://www.murekkep.org/wordpress-27-tema-ve-yonetim-paneli-yenilikleri-597
 [2]: https://www.murekkep.org/wordpress-27-tema-icin-degisiklikler-yorumlarin-duzenlenmesi-608
 [3]: https://www.murekkep.org/wordpress-27-yorum-moderasyonu-icin-klavye-kisayollari-600
 [4]: https://www.murekkep.org/wordpress-arayuz-gecmisi-591