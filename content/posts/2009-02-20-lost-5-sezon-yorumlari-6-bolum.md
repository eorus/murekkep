---
title: Lost 5. Sezon Yorumları 6. Bölüm
author: Alper
type: post
date: 2009-02-20T15:07:29+00:00
url: /lost-5-sezon-yorumlari-6-bolum/
dsq_thread_id:
  - 953415907
categories:
  - Kültür Yaşam
tags:
  - dizi

---
<span style="color: rgb(0, 0, 255);"><strong>Güncelleme : Eğer Lost 5. sezon finalini izlediyseniz <a href="https://www.murekkep.org/lost-5-sezon-final-yorumlari-2493" class="broken_link">Lost 5. sezon final yorumları</a>‘na buradan bakabilirsiniz.</strong></span>

[Lost][1]{.broken_link}&#8216;un 5. sezonu devam ediyor. Lost 5. sezon başlangıcı ile ilgili uzunca bir yazı yazmıştım. &#8220;[Lost 5. Sezon Yorumları][2]{.broken_link}&#8221; isimli bu yazıda bölüm bölüm gitmektense, ilk iki bölümün ardından genel olarak 5. sezonda neler yaşanabileceği hakkında sorular, cevaplar ve teorilerle başlangıç yapmıştık. Son yayınlanan Lost bölümü olan **5. Sezon 6. Bölüm** itibariyle bilgileri biraz güncellemek gerektiğini düşünerek kafamda oluşanları aktarmak istiyorum. 

**Lost 5. sezon 6. bölüm** aslında yavan bir bölüm gözükse de önemli bazı detayları içerisinde barındırıyor. Bir başka deyişle 5. sezon başlangıcından bu yana yayınlanan ilk 5 bölüm daha çok cevap niteliğinde olduğundan adada yaşanan parlamalarla beraber bizi de o yolculuğun içerisine almıştı. 6. bölüm itibariyle Lost&#8217;un tekrar soru sorduran bir kimliğe büründüğünü söyleyebiliriz. <!--more-->

<p class="alert">
  <strong>Buradan sonrası Lost 5. Sezon 6. Bölüm hakkında spoiler tabir ettiğimiz bilgiler içermektedir.</strong>
</p>

<span style="color: rgb(128, 0, 0);"><strong>Lost 5. Sezon 6. Bölüm Başlangıç</strong></span>

**Lost 5. sezon 6. bölüm** sanki dizi yeniden başlıyormuşcasına ilk sezonun ilk sahnesiyle bizi karşılıyor. Jack&#8217;in gözleri açılıyor. Gökyüzüne doğru bakıyor ve ayağa kalkıyor. Açılış sahnesi açısından güzeldi ama ilk sezondaki çekime göre daha farklı geldiğini söylemeliyim. **Adaya** geri dönüşün 5. sezon finali olabileceğini varsaydığımdan olsa gerek, ilgili sahneleri izlerken rüya olma ihtimali üzerinde durduğumu söylemeliyim. 

Özetle 6. bölüm adaya dönüş için kalan 46 saati içeriyor. Bir önceki bölümde kaldığı yerden yani kiliseden başlıyor. **Ms. Hawking** ile yapılan uzun görüşme esnasında Jack, Sun, Benjamin ve sonradan gelen **Desmond** birader bulunuyor. 5. sezon 2. bölüm sonunda Ms. Hawking&#8217;in bazı hesaplamalar yaptığı odaya hep beraber giriliyor. 

<span style="color: rgb(128, 0, 0);"><strong>Dharma İstasyonu &#8211; Elektrik Direği</strong></span>

Burası bir **Dharma İstasyonu**. Böylece Dharma&#8217;nın ada dışındada belirli istasyonları olduğunu görmüş oluyoruz. İstasyonun adı **Elektrik Direği** (Lamp Post). Burada bir sarkaç yardımı ile adanın yaydığı güçlü enerji algılanıyor ve böylelikle adanın yerinin tespit edildiğini öğreniyoruz. 

Adaya geri dönüş şeklinin ise doğru zamanda ve doğru koordinatta ve mümkün olduğunca ilk koşullarda yaşanan olayların taklit edilmesi olduğunu öğreniyoruz. Ms. Hawking&#8217;in söylediğine göre bu durumu yaşayan ve zamanı gelipte yukarıda belirtilenleri yapan kişiler için bir pencere açılıyor (parlama) ve adaya geri dönülüyor. 

<span style="color: rgb(128, 0, 0);"><strong>Ajira Havayolları ve Gerekli Uçuş Koşulları</strong></span>

Öncelikle Ajira Airways websitesinden bahsetmek gerek. Bu bölüm ile beraber &#8220;**Destiny Calls**&#8221; sloganıyla **Ajira Havayolları**&#8216;nın ön plana çıktığını görüyoruz. 5. sezon 4. bölümde Ajira havayollarına ait su şişesinin bulunması bu bölümden sonra iyice kafa karıştırıcı bir hal alıyor. Sitenin her yerinde adayla ve ada içerisindekilerle ilgili güzel göndermeler bulabilirsiniz. Uçuşlar içerisinde **Sydney**, **Los Angeles**, **Guam** ve **Portland** var. Diğer istikametler hakkında ileride birşeyler çıkma olasılığı olabilir. Hatırlarsanız Lost, ilk sezonda da karşımıza Oceanic Airlines websitesi ile çıkmıştı.

Devam edersek Oceanic 6 kadrosunun sefer sayısı 316 (aynı zamanda 6. bölümün adı) olan Los Angeles&#8217;tan **Guma**&#8216;ya giden uçağa binmeleri gerekiyor. Bu esnada **Oceanic 6** kadrosundan sadece Jack ve Sun var. Henüz Kate, Hurley ve Sayid durumdan haberdar değil. Ama uçuş için havaalanına gelindiğinde hepisinin geldiğini görüyoruz. 

**6. bölümde ilk uçuş koşullarının nasıl yaratıldığına bakacak olursak.** 

  * **Jack** babasının tabutu yerine John Locke&#8217;un tabutunu babasına ait ayakkabılarla taşıyor.
  * **Sayid** aynı **Kate** gibi polis eşliğinde tutuklu olarak geliyor. (Nasıl bir süreç izlenipte Guam&#8217;a tutuklu olarak götürüldüğü hakkında bilgimiz olamıyor) 
  * **Hurley** hapishaneden nasıl çıkıyor ve uçağa yetişiyor. 
  * **Benjamin** aynı Hurley&#8217;nin 815 sefer sayılı uçağa binme şekli gibi son anda geliyor. 

Sayid ve Hurley ile ilgili tahminim Sayid suçu işlediğini itiraf ediyor. Hurley suçsuz oluyor. Bunları da Benjamin yapıyor. Ama tüm bunlar 30 saat civarı bir zamanda nasıl gerçekleşiyor. Gerçekten hiçbir fikrim yok. 

Buna ek olarak Jack ile Kate&#8217;in bir gece önce yaşadıklarını düşünürsek Claire nasıl hamile olarak bindiyse Kate bu rolde binmiş olabilir diye bir tahmin yürütebiliriz. 

<span style="color: rgb(128, 0, 0);"><strong>Benjamin&#8217;in Yaraları ve Müthiş Yalanları</strong></span>

Michael Emerson&#8217;u tebrik etmek lazım. Bu kadar kaypak ama bir taraftan neye inanacağınızı bilemediğiniz bir ortamı çok güzel yaratıyor ve en başından beri artık rolüyle bütünleşmiş. Jack elinde Locke&#8217;un kendisine yazdığı mektubu açmak ile açmamak arasında kalmışken o sırada Benjamin kitap okuyordu. Jack kendisine &#8220;Nasıl okuyabiliyorsun&#8221; diye sorduğunda &#8220;Bana okumayı annem öğretti&#8221; cevabıyla nasıl bir yalancı olduğu bir kez daha göstermiş oldu. Ben&#8217;in annesinin kendisini doğururken öldüğünü hepimiz biliyoruz. 

**Benjamin**&#8216;in liman gibi bir yerden Jack&#8217;i aradığında fena hırpalandığını görüyoruz. Tahminim ise farklı bir yönde olacak. Jack&#8217;in yanından ayrılırken &#8220;Eski bir arkadaşa söz vermiştim, bitirmem gereken bir iş var diyor&#8221; 4. Sezon içerisinde Alex öldüğünde Ben&#8217;in ne hale geldiğini hatırlıyoruz. Akabinde **Charles Widmore** ile karşı karşıya geldiklerinde birbirlerini öldüremeyeceklerini ve aralarında yaptıkları anlaşmayı öğreniyoruz. O zaman bu sahneden çıakrdığımız sonuç Benjamin&#8217;in Widmore&#8217;dan intikam için Penny&#8217;i öldürebileceği yönündeydi. Böyle birşey aklıma gelse de **Penelope** Oxford civarında teknede bulunuyor. Bu yüzden ya Sayid ve Hurley&#8217;i uçağa sokabilmek için birşeyler yaşandığını ya da **Desmond** biraderin Ms Hawking&#8217;in &#8220;Adanın seninle işi henüz bitmedi ve sen de geri döneceksin&#8221; sözleri üzerine sinirli bir şekilde çıktığını hatırlayarak Desmond&#8217;ı ikna etmek isterken Desmond tarafından fena bir şekilde hırpalandığını söyleyebiliriz. 

<span style="color: rgb(128, 0, 0);"><strong>Adaya Geri Dönüş Şekli</strong></span>

Ms Hawking&#8217;in söylediği gibi bir pencere görmedik. Adada kalanların yaşadığına benzer bir parlama gördük. Zaten **Ajira Airways** sitesinin ana sayfasında bunun görüntüsünü çok güzel yapmışlar. Bakmanızı tavsiye ederim. 

Benim anladığım Faraday&#8217;ın ilk ada taşındığında botta söylediğine istinaden, uçak, gittiği koordinat içerisinde adanın yarıçapı içerisine girdi. O sırada ada taşındı ve Oceanic 6 tayfası da beraberinde adaya girmiş oldu. Soru şu : &#8220;**Peki uçak düştü mü?**&#8221; Bunun cevabını elbette henüz bilemiyoruz ama iki bölüm önce Sawyer ve Locke tarafından sahildeki botun içerisinde Ajira havayollarına ait bir su şişesi bulunmuştu. Bu bot ile giderlerken arkalarından ateş açılmıştı. Buna istinaden uçak içerisinde bizimkilerden başkalarıda adaya geldi diye düşünüyorum. Özellikle Jack pasaport kontrolünde tabut işlemlerini bitirdikten sonra döndüğünde sırada bekleyen ve &#8220;Başın sağolsun&#8221; diyen kişiyi gözümüze sokarcasına gösterdiler. 

<span style="color: rgb(128, 0, 0);"><strong>Adanın İyice Karışmış Zaman Durumu</strong></span>

Şimdi adanın kaybolduğu zamana gidersek Oceanic 6 tayfası helikopterle giderken adanın kaybolduğunu gördüler. Aradan 3 sene geçti. &#8220;**3 sene öncesi**&#8221; diye gösterdikleri adanın kaybolma anından hemen sonrasında Sawyer ve Juliet&#8217;i gördük yani adadakilerin süresine şahit olduk. Normalde parlamalar yaşansa da, ada yer değiştirse de bu kişilerin zamanının dışarıdaki Oceanic 6 ile aynı işlemesi gerekiyor? 

Şimdi dizi bize 3 sene sonrası olan adaya geri dönüş görüntülerini gösterirken yıl 2007 ve günümüz dünya saati işliyor. Adada kalanlar parlamalar yaşasa da bir gece bir gündüz belirli bir zaman akışında gidiyorlar. Sonuçta belirli bir zaman sonra Locke, **Orkide** istasyonuna ulaşıp kuyuya giriyor ve dümeni çeviriyor. Ardından adadan çıkmış oluyor. 2007 yılında Locke&#8217;un cesedine baktığımızda yeni ölmüş yani en fazla bir haftalık bir durum söz konusu gözüküyor. Peki Locke ada dışında 3 yıl geçirdi mi? Kesinlikle hayır. Bunun yanısıra uçakta yaşanan parlama sonrasında Jack, Kate ve Hurley şelalenin orada Jin ile karşılaştıklarında, **Jin** gayet temiz ve yeni bir **Dharma minibüsü** ile onların karşısına çıkıyor. Buna bulduğum en güzel cevap Locke ikinci kez dümeni çevirdiğinde ada tekrar taşındı. Bu sırada bir daha parlama olmadı ve adadakiler (Sawyer, Jin, Juliet vs..) Dharma döneminde 3 yıl geçirdiler. Locke ise 2007 yılında ölmeden bir müddet öncesi bir zamanda kendini buldu. Ancak bu şekilde işin içinden çıkabildim. :)

**Özellikle bu zaman konusunda yorum ve görüşlerinizi bekliyorum.** 

Son bölümle birlikte dizinin zaman konusunda, işin içinden çıkılmayı zor hale getirecek kadar karışık bir havaya büründüğünü söylemek lazım. 

<span style="color: rgb(128, 0, 0);"><strong>Lost 5.Sezon 7. Bölüm (The Life and Death of Jeremy Bentham)</strong></span>

Haftaya **Lost 7. bölüm**, adı üzerinde Locke merkezli bir bölüm olacak. John Locke&#8217;un ada dışına çıktığında neler yaptığı, kimlerle görüştüğünü göreceğiz. Ayrıca adaya geri geldiğinde tekrar hayata dönüp dönmeyeceği de bu bölümde ortaya çıkacak. Promo videosuna buradan bakabilirsiniz.

 [1]: https://abc.go.com/primetime/lost/
 [2]: https://www.murekkep.org/lost-5-sezon-yorumlari-956