---
title: iOS için Facebook Fotoğraf Senkronizasyon Uygulaması
author: bkazar
type: post
date: 2012-12-01T10:13:14+00:00
url: /ios-icin-facebook-fotograf-senkronizasyon-uygulamasi/
featured_image: /wp-content/uploads/2012/12/facebook-fotoğraf-senkronizasyon-100x100.jpg
dsq_thread_id:
  - 952772542
categories:
  - Mobil
tags:
  - facebook
  - ipad
  - iphone

---
iOS için Facebook en son güncellemesiyle yeni bir fotoğraf senkronizasyon özelliği getirmiş bulunuyor. Bundan sonra iPhone ile çektiğiniz fotoğraflarınız otomatik olarak Facebook üzerinde yalnızca sizin görebileceğiniz bir fotoğraf albümüne yüklenecek. Fikir fotoğraf çekmeyi ve arkadaşlarıyla paylaşmayı sevenler için güzel bir uygulama. Facebook açıklamasında: “Fotoğraf senkronizasyonunu açtığınızda, mobil fotoğraflarınız Facebook Fotoğrafları bölümündeki yalnızca sizin görebileceğiniz bir albümde depolanıyor. Daha sonra istediğiniz fotoğrafları Facebook timeline, masaüstü, mobil ya da diğer cihazınızla paylaşıyorsunuz.”

### Facebook Fotoğraf Senkronizasyonu Nasıl Çalışır?

Kullandığınız cep telefonundan “Facebook Mobil Senkronizasyon” seçeneğini aktif ettiğinizde, telefonunuzun galerisindeki tüm fotoğraf dosyaları **Facebook Fotoğraf** sekmesinde gizli olarak kayıt ediliyor. Daha sonra bu internete yüklediğiniz fotoğrafları masaüstü bilgisayarınızdan,  cep telefonunuzdan ya da başka bir cihaz üzerinden zaman tünelinizde paylaşabiliyorsunuz.

### Fotoğraflarımı Facebook’a Nasıl Yüklerim?

_Facebook fotoğraf_ _senkronizasyonunu_ kullanmak için çok farklı şeylere ihtiyacınız yok. Öncelikle en son sürüm Facebook mobil uygulamasını yükleyerek başlayabilirsiniz. (Şu an [iOS için Facebook 5.2.2][1]{.broken_link} sürümü) Daha sonra Uygulamayı çalıştırıp

  * Zaman tünelini açın
  * Fotoğraflar kısmını açın
  * Aşağıda bir yerlerde **Senkronize Et** yazıyor olması lazım oraya dokunun ve gösterilen talimatları uygulayın.

Bilgisayarınızdan da senkronizasyonu tamamlamak için;

  * Yine zaman tünelinize gidin
  * Fotoğraflara tıklayın
  * Bu sefer üst kısımda kalan **Telefonundan Senkronize** yazan yeri tıklayın ve talimatları uygulayın.
  *<img class="aligncenter size-large wp-image-9535" title="facebook-fotoğraf-senkronizasyon" alt="facebook-fotoğraf-senkronizasyon" src="https://www.murekkep.org/wp-content/uploads/2012/12/facebook-fotoğraf-senkronizasyon-400x301.jpg" width="400" height="301" srcset="https://www.murekkep.org/wp-content/uploads/2012/12/facebook-fotoğraf-senkronizasyon-400x301.jpg 400w, https://www.murekkep.org/wp-content/uploads/2012/12/facebook-fotoğraf-senkronizasyon-50x37.jpg 50w, https://www.murekkep.org/wp-content/uploads/2012/12/facebook-fotoğraf-senkronizasyon-125x94.jpg 125w, https://www.murekkep.org/wp-content/uploads/2012/12/facebook-fotoğraf-senkronizasyon-265x200.jpg 265w, https://www.murekkep.org/wp-content/uploads/2012/12/facebook-fotoğraf-senkronizasyon-404x305.jpg 404w, https://www.murekkep.org/wp-content/uploads/2012/12/facebook-fotoğraf-senkronizasyon.jpg 640w" sizes="(max-width: 400px) 100vw, 400px" /> 

<span style="text-decoration: underline;">Facebook fotoğraf senkronizasyonunun</span> en güzel özelliklerinden biri de size verdiği alan. Milyar kişilik facebook kullanıcı kitlesini düşündüğümüzde Facebook Fotoğraf Senkronizasyon ile verdiği **2GB alan** gayet başarılı. Bunun yanı sıra fotoğraflarınızı sürekli seçerek yüklemiyorsunuz. Facebook arka planda otomatik olarak sizin için bu yükleme işlemini yapıyor. Yeni bir fotoğraf çektiğiniz anda fotoğraf Facebook sayfanızdaki gizli galeriye yükleniyor. Fakat incelikli düşünülmüş bu uygulama ile şarj seviyesi ve bağlantı durumu da göz önünde bulunduruluyor. Böylece şarjınızı daha önemli işleriniz için saklayabiliyorsunuz. Uygulama içindeki senkronizasyon ayarlarından bağlantı türünüzü de seçebiliyorsunuz. 3G internet paketi kullanmayanlar için sadece Wi-Fi özelliğini seçebilmek büyük bir nimet.

Peki bağlantı kotanız aşılır mı? Açıkçası çok sanmıyorum çünkü bu uygulama fotoğraflarınızı 3G veya 4G gibi mobil ağdan internete yüklerken önce 100KB boyutuna küçültüyor. Böylece veri iletişiminizden büyük paylar ayırmanıza gerek kalmıyor. Kalite sizin için önemliyse Facebook Fotoğraf Senkronizasyon uygulamasını Wi-Fi gibi daha hızlı bir bağlantı kullanarak yaparsanız fotoğraflarınızın daha yüksek kaliteli halleri de yükleniyor. Sonuç olarak **Facebook Fotoğraf senkronizasyon** uygulaması aslında bir bulut depolama yazılımı gibi çalışıyor. Facebook içine entegre olması, bizzat Facebook tarafından yapılması da hem kullanım kolaylığı hem de alışkanlıklar nedeniyle çok kullanılacak bir uygulama olacağını gösteriyor.

 [1]: https://www.murekkep.org/ios-icin-facebook-5-2-guncellemesi-geldi-ama-9181 "ios facebook 5.2 sorun"