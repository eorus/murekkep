---
title: Lost, Gizemli Sayılar ve Bağımlılık
author: Alper
type: post
date: 2007-07-02T20:16:41+00:00
url: /lost-gizemli-sayilar-ve-bagimlilik/
dsq_thread_id:
  - 197137504
categories:
  - Kültür Yaşam
tags:
  - dizi
  - internet

---
<p class="alert">
  <strong>Eğer Lost&#8217;u izlemediyseniz. Dikkat! Yazı içerisinde Lost&#8217;un konusu hakkında bilgiler bulunmaktadır.</strong>
</p>

Lost&#8217;u sıkı bir şekilde takip edenler artık heyecanla 2008 yılının Şubat ayını bekliyorlar. Bildiğiniz üzere geçtiğimiz Mayıs ayının sonunda [Lost 3. sezonunu kapattı][1]. Ve yeni sezon için önümüzde oldukça uzun bir zaman bulunuyor. Bu süreç içerisinde Lost hakkında yapımcılar ile yapılan röportajlar dışında açıkçası pek fazla bilgi yok. Benim bahsetmek istediğim konu ise hem Lost ile hem de yarattığı bağımlılık ile ilgili bir site olacak.

Yaklaşık bir haftadır Lost ile oldukça ilgili bir siteyle karşı karşıya kaldım. Kendisi ciddi anlamda bir zaman geçirgeci. Birinci sezonun sonunda **John Locke** ve **Jack**&#8216;i ellerinde meşale, kapağını açtıkları ambarın başında hatırlarsınız. Akabinde başlayan ikinci sezon bizi ambarın içinde yaşayan **Desmond** Brother ile tanıştırmıştı. Kendisi dizinin zaman dilimine göre 3 yıl önce adaya düşmüş ve dünyayı kurtarmak için bilgisayara her **108** dakikada bir **4 8 15 16 23 42** sayılarını giriyordu. Ki bu sayıların toplamı da 108 sayısını oluşturuyordu. 2. sezon boyunca bilgisayara sayıların özenle girildiğini gördük. Kazazedeler belirli vardiyalar ile bu görevi devam ettirmişlerdi. Taa ki John Locke&#8217;un **Pearl** istasyonunu keşfetmesi ve bunun psikolojik bir deney olduğunu düşünmesine kadar&#8230; Ardından sayıların girilmemesi ve ambarın patlamasına tanık olmuştuk.

[Enterthehatch.com][2] sitesi sanal ortamda bu görevi devam ettiriyor. Saat işliyor ve 108&#8217;den geri sayım başlıyor. Son 4 dakikaya girildiğinde &#8211; marketlerde ürünlerin geçirildiği barkod sesi &#8211; sinyal gelmeye başlıyor. Firefox&#8217;ta bir sekmede devamlı açık tutmama rağmen bir türlü ilk giren olamadım. Resmen dünya üzerinde bunun için hazır bekleyen insanlar var. :) Girişlerden bazılarında Türk kullanıcıları görebiliyoruz. Top List&#8217;ten bakabilirsiniz. Neredeyse iki aydır kesintisiz devam ediyor. Ambar gerçekte patlamış olsa bile Lost severler kendilerine böyle bir hobi edinmişler. Nasıl yapılacağını bilmiyorsanız Dharma&#8217;nın [oryantasyon videosunu][3] izleyebilirsiniz.

Namaste!

 [1]: https://www.murekkep.org/ve-lost-3-sezonu-kapatti-299
 [2]: http://www.enterthehatch.com/
 [3]: http://www.youtube.com/watch?v=PZ4VuFjxo40