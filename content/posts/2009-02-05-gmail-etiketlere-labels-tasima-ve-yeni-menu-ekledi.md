---
title: Gmail Etiketlere (Labels) Taşıma ve Yeni Menü Ekledi
author: Alper
type: post
date: 2009-02-05T20:10:07+00:00
url: /gmail-etiketlere-labels-tasima-ve-yeni-menu-ekledi/
dsq_thread_id:
  - 939812705
categories:
  - Google

---
[Google][1]&#8216;ın Gmail hizmetini kullanıyorsanız emailları etiketleme (label) özelliğini biliyorsunuzdur. Mail kutusunda klasör kullanmaktan biraz daha değişik gelebilecek bu yöntem [Gmail][2]&#8216;ı diğer eposta hizmetlerinden belki de ayıran bir özelliktir. 

Bir epostayı etiketlemek yani yaratmış olduğunuz etiket içerisine almak, bir klasöre almak gibi düşünülebilir. Google, hizmet olarak Gmail&#8217;ı ortaya çıkarırken etiket konusunu muhtemelen öngörülü bir şekilde ileriye dönük düşündü. Çünkü klasör yaratmak ve takip edilmesi istenilen epostayı ilgili klasöre atmak şeklinde çalışmanın ötesinde, bir epostayı birden çok etiket içerisine Gmail içerisinde atmak mümkün oluyor. Bu da bir emailı tek bir klasörden takip etmek yerine, takip edilmek üzere birden çok etiket ile belirlemeyi sağlıyor. <!--more-->

Diyelim bir **email** mesajı var ve siz bunu arkadaşlarınız etiketi içerisine atmak istiyorsunuz. Aynı zamanda bu email, ilgili arkadaşınızla beraber planladığınız bir gezi hakkında yazışmaları içeriyor. **Etiket** (Label) sistemi ile bu epostayı hem &#8220;Arkadaşlar&#8221; hem de &#8220;Gezi&#8221; içerisine almanız mümkün oluyor. 

Başlangıçta etiket (**Label**) konusuna değinmekte fayda gördüm. Çünkü Gmail ortamını yeni kullanmaya başlayan çoğu kişi için bu durum klasörleme mantığından biraz farklı geliştiğinden etiketleri kullanmıyor. Fazla sayıda email saklanabilen **Gmail** ortamında sadece **Gelen Kutusu** (Inbox) içerisinde yığılmayı ister istemez yaşayabiliyorlar. 

Başlıkta bahsettiğimiz gibi etiket ile ilgili yeni gmail özelliklerine değinmenin tam sırası. Etiket sistemini bilen ve kullanan kişiler için oluşan zorluklardan biri ise, okunan bir epostayı etiketlemek için önce yeni bir etiket yaratmanın gerekmesiydi. Bunun için &#8220;Ayarlar&#8221; kısmından yeni etiket oluşturmamız gerekiyordu. Şimdi ise Gmail bunun için yepyeni bir üst menü oluşturdu. 

Yeni eklenen menü sayesinde hem etiketleri tek yerde toplu olarak görebiliyoruz. Hem de hemen yanındaki &#8220;Şuraya taşı&#8221; (Move To) sayesinde istediğimiz epostayı o anda istediğimiz veya yaratacağımız etiket içerisine alabiliyoruz. Klavye düşkünü ve kısayollarla aramız iyi ise ve Gmail içerisinden ayarlar kısmından klavye kısayollarını aktifleştirdiysek **Etiket** (Label) menüsüne erişmek için &#8220;L&#8221; ve **Şuraya taşı** (Move to) için &#8220;V&#8221; kısayol kombinasyonlarını kullanabilirsiniz. 

Gmail&#8217;ı efektif bir şekilde kullanan herkes için çok kullanışlı ve Gelen Kutusundaki yığılmayı bayağı toparlayacak özellikler olarak düşünüyorum ve Gmail gelişmeye devam ediyor. 

[Gmail Blog][3] : [New ways to label with &#8220;Move to&#8221; and auto-complete][4]

 [1]: http://www.google.com.tr
 [2]: http://www.gmail.com
 [3]: http://gmailblog.blogspot.com/
 [4]: http://gmailblog.blogspot.com/2009/02/new-ways-to-label-with-move-to-and-auto.html