---
title: Sitonomy ile Websitelerinin Anatomisine Bakın
author: Alper
type: post
date: 2009-02-13T22:13:19+00:00
url: /sitonomy-ile-websitelerinin-anatomisine-bakin/
dsq_thread_id:
  - 945820692
categories:
  - Teknoloji
tags:
  - internet
  - site önerisi

---
Sitonomy, geliştiricilere ve tasarımcılara bir websitesinde ya da günlükte (blog) hangi teknolojilerin kullanıldığının bilgisini veren ücretsiz bir web servisidir. Popüler teknolojiler hakkında istatistiki bilgilerle sizleri yönlendirip sitenizde ya da günlüğünüzde hangisini kullanmanız konusunda fikir verir. Bunun dışında farklı kategorilerde (site analiz araçları ve reklam tercihleri vs..) size alternatifler sunar.

Anasayfasında sadece herhangi bir sitenin adresini girmeniz gereken bir alan bulunuyor. Site adresini yazıp analiz et dediğinizde size ilgili sitenin bileşenlerini farklı kategoriler altında döküm halinde veriyor. Bu kategorilere değinmemiz gerekirse, ilgili sitede **reklam kullanımı**, kullanılan **blog platformu** (wordpress, blogger vs..) kullanılan bileşenler, üyelikler, **analiz araçları** (google analytics vs..) , sunucu tarafında kullanılan araçlar, php ve javascript kullanım oranı vs.. gibi detaylar yer alıyor. Her kategori için farklı alternatifler sunuluyor. Ve en güzeli kullanım yüzdesi gibi bir oran veriliyor. Bu da analiz edilen sitenin içeriğinde çıkan bileşenle diğer sitelerdeki bileşenler karşılaştırıldığında ortaya çıkan yüzdesel oran gibi yorumlanabilir.

Eğer bir web sitesinin hangi teknolojileri kullanarak oluşturulduğunu analiz etmek istiyorsanız açıkçası bunun için kaynak koduna bakıp bileşenleri manuel sorgulamanıza pek gerek kalmıyor. **Sitonomy** sayesinde bunu kolaylıkla ve güzel bir arayüzle yapabilirsiniz.