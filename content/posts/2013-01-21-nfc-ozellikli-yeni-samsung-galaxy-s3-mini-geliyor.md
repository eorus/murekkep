---
title: NFC Özellikli Yeni Samsung Galaxy S3 Mini Geliyor
author: bkazar
type: post
date: 2013-01-21T18:27:44+00:00
url: /nfc-ozellikli-yeni-samsung-galaxy-s3-mini-geliyor/
featured_image: /wp-content/uploads/2012/10/galaxy_s3_mini_3-100x100.jpg
categories:
  - Mobil
tags:
  - akıllı telefon
  - android
  - samsung
  - telefon

---
Samsung Galaxy S3 Mini çıkmadan önce de NFC özelliğini bulundurması bekleniyordu. Fakat Samsung bu özelliği belirtmediği bir nedenden dolayı [telefon][1]a koymadı. Hala bir sebep olmasa da Kore’li teknoloji devi fikir değiştirmiş olacak ki güncellenmiş, **NFC** özelliğine sahip bir Galaxy S3 Mini piyasaya sürmeye hazırlanıyor. Eski telefondaki tüm özelliklerin yanında desteklenen cihazlarla WiFi direkt bağlantı ve S Beam özelliği de kullanılabilecek.

**S3 Mini** piyasaya çıkalı daha birkaç ay oldu ancak bu ilk seri telefonlardan satın alan kullanıcılar eminiz ki durumdan memnun kalmayacaklar. Umuyoruz ki Samsung kullanıcılarına NFC içeren modele yükseltmede kolaylık sağlayacaktır. Bu akıllı telefon hakkında hiç bilgisi olmayanlar için belirtelim, ismi “Galaxy **S3 Mini**” olmasına rağmen benzerlik yalnızca dış görünüşle sınırlı kalıyor. 3.7” gibi daha küçük bir ekrana sahip olan S3 Mini 1GHz çift çekirdek işlemci ve 1GB RAM’e sahip. Bunu dört çekirdekli Exynos çipset ve **2GB RAM**’e sahip S3 ile karşılaştırmak gerçekten yersiz oluyor.

<p style="text-align: center;">
  <img class="aligncenter  wp-image-8539" alt="galaxy_s3_mini_3" src="https://www.murekkep.org/wp-content/uploads/2012/10/galaxy_s3_mini_3.jpg" width="544" height="362" srcset="https://www.murekkep.org/wp-content/uploads/2012/10/galaxy_s3_mini_3.jpg 680w, https://www.murekkep.org/wp-content/uploads/2012/10/galaxy_s3_mini_3-400x266.jpg 400w, https://www.murekkep.org/wp-content/uploads/2012/10/galaxy_s3_mini_3-50x33.jpg 50w, https://www.murekkep.org/wp-content/uploads/2012/10/galaxy_s3_mini_3-187x125.jpg 187w" sizes="(max-width: 544px) 100vw, 544px" />
</p>

Belki de daha uygun fiyatlı ve güzel tasarımlı bir telefon yapmak için düşünülmüş olan S3 Mini, özellikleri bakımından ancak S2 mini olabilir bize sorarsanız. Ha bu telefonun kötü olduğu anlamına mı geliyor? Tabi ki hayır. Sadece S3 isminin kullanılmasıyla çok daha güçlü şeyler bekliyoruz doğal olarak.

Her neyse, konumuza dönecek olursak NFC özelliğine sahip [_Galaxy S3 Mini_][2] ilk olarak İngiltere’de satışa sunulacak gibi gözüküyor. Fiyatı konusunda bir tahminde bulunamayacağımız NFC özelliğine sahip S3 Mini, bir önceki modelin fiyatını çok düşürmeyecek.

&nbsp;

Kaynak: Phandroid

 [1]: https://www.murekkep.org/telefon
 [2]: https://www.murekkep.org/samsung-galaxy-s3-mini-teknik-ozellikleri-aciklandi-8535