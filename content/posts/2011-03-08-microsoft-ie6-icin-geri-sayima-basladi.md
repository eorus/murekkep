---
title: Microsoft IE6 için Geri Sayıma Başladı
author: Alper
type: post
date: 2011-03-08T18:24:44+00:00
url: /microsoft-ie6-icin-geri-sayima-basladi/
categories:
  - Masaüstü
tags:
  - internet
  - internet tarayıcı
  - microsoft

---
**İnternet Explorer 6** çıktığı 2001 yılından beri internet explorer tarihinin **en popüler internet tarayıcısı** oldu. Bu zaman zarfı içerisinde web teknolojilerinin gelişmesi ve standartların oturmasıyla birlikte bu çok kullanılan web tarayıcısı artık baş ağrısı olmaya başlamıştı. Özellikle web geliştiricileri içerik oluştururken **IE6** için ayrıca düşünmeleri ve uyumluluk için yazdıkları kodları gözden geçirmeleri gerekiyordu.

Microsoft yeni internet explorer 9 final sürümü öncesi aynı durumdan rahatsız olduğunu ve insanların artık internet explorer 6 kullanmaması ve kullandıkları tarayıcıyı yükseltmeleri için bir geri sayım sayası yaratmış. IE6 Countdown olan sitede Microsoft IE6 kullanımına ilişkin bilgiler verip bu kullanık oranının azalmasını takip ediyor.

IE6 Countdown sitesine girdiğiniz zaman sizi bir dünya haritası karşılıyor. Burada ülkelere göre **IE6 kullanım oranlarını** görebiliyoruz. Hemen sağ üst köşede Dünya üzerindeki toplam kullanım oranı gözüküyor. 2011 Mart itibariyle bu rakam %12 ve geçtiğimiz seneye göre %9 azalmış. Haritadaki kullanım istatistik verileri **NetApplications** üzerinden sağlanıyor.

Sol kısımda Microsoft&#8217;un çağrısını görebiliyoruz. &#8220;_10 yıl önce bir tarayıcı doğdu. Onun adı Internet Explorer 6&#8217;ydı. Şimdi modern web standartlarının çağı olan 2011 yılındayız ve elveda deme zamanı geldi._&#8221; Ardından sitenin Dünya genelinde internet explorer 6 kullanımının %1 altına düştüğünü görmek için hazırlandığı belirtiliyor. Sonrasında ise insanlara ne yapabilecekleri konusunda tavsiyelerde bulunuluyor.

Örneğin bir websiteniz varsa banner ekleyebilirsiniz. Eğitici davranıp arkadaşlarınıza daha hızlı ve modern tarayıcılara upgrade etmelerini tavsiye edebilirsiniz. Ya da sosyal paylaşım platformlarında, örneğin bir tweet atarak ya da facebook üzerinde paylaşarak artık internet explorer 6 kullanmadığınız duyurusunu yapabilirsiniz.

Birkaç sene önce Norveç üzerinden başlayan **STOP IE6** kampanyası artık resmi olarak dünya geneline sıçrayacak gibi gözüküyor. Peki siz hangi tarayıcıyı kullanıyorsunuz?