---
title: Yeni Müzikler Keşfetmek için TuneGlue
author: Alper
type: post
date: 2011-01-02T22:54:57+00:00
url: /yeni-muzikler-kesfetmek-icin-tuneglue/
dsq_thread_id:
  - 949220889
categories:
  - Sosyal
tags:
  - müzik

---
Müzik zevki kişiye göre değişir denebilir ancak belirli müzikal altyapıya sahip sanatçı ve gruplar birbirlerini geçen zaman içerisinde etkilemiş ve buna göre belirli müzik kategorileri oluşmuştur. Pop müzik, Rock müzik, R&B , Hip Hop vs.. içerdiği sanatçı ve grupların müzik üretimiyle alt dallara ayrılmış ve çeşitlenmiştir.

**Online müzik dinleme** için ise günümüzde fazla sayıda servis bulunuyor. [Grooveshark ücretsiz online müzik][1] dinleyebileceğiniz sitelerden bir tanesi. Bunun yanısıra **Last.Fm**, Pandora gibi müzik paylaşım servisleri bulunuyor. Tüm bu sitelerde gördüğünüz benzer artistler, sanatçılar ve gruplar kavramı, yukarıda bahsettiğimiz dallara ayrılmış müzik kategorilerinde benzer müzikal tatları ortaya çıkarmak için çalışan servisler.

**Yeni müzikler keşfetmek**, benzer müzik zevkini ve ona hitap eden sanatçıyı, grubu bulmak gerçekten zor bir durum. Bu aşamada Last.Fm ve **Amazon** içeriğini birleştirip benzer sanatçı veya grubu bulmanızı sağlayan TuneGlue bir müzik haritası ile size yardımcı olmaya çalışıyor.

## Yeni Müzikler Keşfetmek için TuneGlue

**<a href="http://audiomap.tuneglue.net/" target="_blank">TuneGlue</a>** sitesine girdiğinizde boş bir ekran ve sağ üstte bir arama kutusu sizi karşılıyor. Yapacağınız **sanatçı veya müzik grubu** aramasına göre size bir sonuç getiren TuneGlue, bu sonuç üzerinden benzer sanatçı ya da müzik grubunu sunarak yola devam etmenizi sağlıyor. Böylece aslında yaptığınız bir artist araması sonucu, aradığınız kritere göre kendi **müzik haritanızı** çıkarmış oluyorsunuz.

Basit bir örnekle arama kutusuna &#8220;Tarkan&#8221; sanatçı ismini yazdığımızda çıkardığı 6 benzer örnekte Serdar Ortaç, Murat Boz, Kenan Doğulu gibi benzer sanatçıları getirdiğini görüyoruz. Sertab Erener ile devam ettiğimizde, Hande Yener, Sezen Aksu gibi yine benzer diğer sanatçılara ulaşıyoruz. Sezen Aksu&#8217;ya benzer müzik zevkleriyle devam ettiğimizde ise Ajda Pekkan, Nilüfer ve Deniz Seki gibi örnekler karşımıza çıkıyor.

**Türkçe müzik keşfetmek** için gayet güzel sonuç verdiğini söyleyebiliriz. Yabancı müzik sorgularında daha çeşitli ve daha fazla alternatif bulunuyor.

 [1]: https://www.murekkep.org/online-ucretsiz-muzik-arama-ve-dinleme-grooveshark-3538