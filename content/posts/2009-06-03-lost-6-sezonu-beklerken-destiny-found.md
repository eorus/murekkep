---
title: Lost 6. Sezonu Beklerken (Destiny Found)
author: Alper
type: post
date: 2009-06-03T17:14:26+00:00
url: /lost-6-sezonu-beklerken-destiny-found/
post-thumb:
  - https://www.murekkep.org/mini/lost-logo.jpg
dsq_thread_id:
  - 197349258
categories:
  - Kültür Yaşam
tags:
  - dizi

---
**Lost 5. sezon** iyice geride kaldı. Ama önümüzde **Lost 6. sezon** için oldukça uzun bir zaman dilimi var. Açıkçası **Lost 5. sezon final** sahnelerinden çıkardığımız, toparlamaya çalıştığımız öğeler ile beraber hepimizin kafasında belirli konular netleşmeye başladı. 

**Öncelikle bu yazının neredeyse tamamının spoiler içerisine alınması gerektiğini hatırlatalım ve henüz 5. sezonu izlememiş okuyucuların okumadan önce hazırlıklı olmaları konusunda uyarılarımızı yapalım.** 

**Lost 6. sezon** başlangıç tarihi olarak Abc üzerinde gözüken ibare &#8220;**early 2010**&#8220;. Yani Lost 6. sezon 2010&#8217;da oynamaya başlayacak ama kesin başlangıç tarihi konusunda bir açıklama **Abc** tarafından şu an için yapılmadı. Son sezon olacak 6. sezon ile tamamen bitecek Lost, şimdiden televizyon tarihinde belki de en çok konuşulan ve üzerine yorumlar yapılan dizi olarak kendini kanıtladı. 

Tekrar **Lost 5. sezon final** böümleri 16. ve 17. bölümlere **The Incident**&#8216;a dönersek hakkında final bölümü sonrası oldukça sıcak bir şekilde yazdığım [Lost 5. sezon final yorumları][1]{.broken_link} yazısına gelen yorumlar ve reaksiyonlar beni oldukça mutlu etti. 

**Lost 5. sezon final yorumları** yazısı ile bu diziyi sanki bir puzzle&#8217;ın parçalarını birleştirir gibi hep beraber çözmeye çalışmanın ne kadar güzel olduğunu gördük diyebilirim. Tam bir beyin fırtınası halinde geçen ve 200 küsur yoruma sahne olan **Lost 5. sezon final yorumları**, geldiği nokta ile aslında Lost 6. sezon içerisinde neler ile karşılaşabileceğimiz hakkında fikir ve teori üretmeye başladığı için artık bu başlık altında 6. sezonu beklemenin daha doğru olacağını düşündüm. 

Lost 6. Sezonu Beklerken isimli bu yazıda aktarılan senaryolar, yorumlar ve fikirler tamamen Lost 5. sezon final yorumları yazısında yorumda bulunan arkadaşlara aittir. Bu vesileyle **Olcay, Sercan, Taner, Athelass, Deniz, Forrest_Gump** ve ismini ilgili başlıkta görebileceğiniz tüm arkadaşlara yaratmış oldukları bu güzel beyin fırtınası için teşekkür ederim. 

**Lost 6. sezon promo** videosunda gördüğümüz gibi temanın adı **Destiny Found (Kader Bulundu)** olacak şekilde bir 6. sezon bekliyoruz. Promo videosunda 2010 yılında **Lost 6. sezon** ile tanışacağımızı ve açılan gözü görebiliyoruz. Önce Lost 6. sezon promo videosuna bakalım. 



Lost Season 6 &#8211; Official Teaser Trailer (HD 720p) on [Vimeo][2].

Eğer Lost 6. sezon açılış sahnesi bu ise hepimizin aklında dizinin 1. sezondaki ilk sahnesi gelecektir. Uçak düşmüş ve Jack ormanın içerisinde gözlerini açıyor. Öncelikle yorumlarda biraz daha etkin olabilmesi için açılan bu gözün daha geniş bir resmini koyalım. 

Sonra lost 1. sezon 1. bölümdeki ilk sahnede Jack&#8217;in gözünü alt kısma yerleştirelim ve karşımızda ikisini birden görebilme imkanı doğsun. 

Eğer Lost 6. sezon başlangıç sahnesi bu şekilde başlayacaksa açılan **gözler Jack&#8217;e mi ait**? Şahsen iki resme dikkatlice baktığımda Jack Shepard&#8217;dan başkasını düşünemiyorum. Eğer 6. sezon başlangıcındaki bu gözler Jack&#8217;e ait değilse, olabilecek en yakın kişi (gözlerin ifade benzerliğinden) Benjamin Linus olabilir diyebilirim. 

Ama sanmıyorum. Çünkü aşağıda Lost 5. sezon final yorumlarından yola çıkıp sıralamaya çalışacağımız &#8220;**Lost 6. sezon ne ile ilgili olabilir**&#8221; senaryolarında, 5. sezon final sahnesindeki patlama ile beraber parlamanın yaşanacağı ve 815 sefer sayılı uçağa ya da adada başka bir zamana geri dönüleceği yönünde beklentilerimiz var. Bu yüzden 6. sezonun alıştığımız şekilde Jack ile başlaması muhtemel gibi gözüküyor. 

&#8220;**Zaman bir sokağa benzer. O sokak içerisinde ileri geri gidebilirsin ama sokağı değiştiremezsin.**&#8221; demişti Daniel Faraday. Bunu söylerken teorisi hep sabitlerin olduğu yönündeydi. Aynı şekilde annesi **Eloise Hawking** Lost 3.sezon 8. bölümde Desmond&#8217;a yol gösterirken belirli örneklerle bu duruma değindi. Yaşanacak olanı değiştiremezsin! Engellesen bile farklı bir şekilde yaşanıp, kader bir şekilde düzeltmesini yapacaktır. Sonrasında Charlie&#8217;nin ölüm sürecine 3. sezon boyunca bu mantık çerçevesinde tanık olduk. 

Buraya kadar herşey tamam iken **Daniel Faraday** 5. sezon sonlarına doğru **Dharma** şehrine gelip bu düşüncesinin farklılaştığından bahsetti. Yani bugüne kadar hep sabitler üzerine yoğunlaştım. Ama değişkenleri hesaba katmadım. **The Variable isimli 5. sezon 14**. bölümde değişkenler kavramını ortaya atan Daniel Faraday, böylelikle Lost tayfasına kendilerinin değişken olduğunu ve zamanı bu yönde değiştirebileceklerini ifade etti. Hatta gene Daniel Faraday&#8217;ın annesi Eloise Hawking 5. sezon sonuna doğru Penelelope&#8217;ye ilk defa bundan sonra olacakları bilmiyorum demişti. Bir başka deyişle yeni bir sokak yaratılabilirdi. 

Buna istinaden son sahnede bombanın patlayacağını düşünürsek, sonrasında ve Lost 6. sezona dair görüşler nasıl olabilir?

**Senaryo 1** : Nükleer başlık görevini yapar. Zaman değişir. Oceanic 815 sefer sayılı uçak Sydney&#8217;den kalkar, Los Angeles&#8217;a iner. Normal yaşam süreci işler. Claire evlatlık olarak Aaron&#8217;u verir. Kate tutuklanıp yargılanır. Bu aşamadan sonra kader görevini üstlenir ve Lost ekibi farklı bir şekilde karşılaşır ve birbirlerinden haberdar olurlar. Sonra 6. sezon süreci bu senaryoya bağlı kalarak devam eder. 

**Senaryo 2** : Nükleer başlık görevini yapar. Parlama ile zaman atlaması olur. Zaten yanlış zaman diliminde olan Lost tayfası olmaları gerektiği gibi 2007 yılına dönerler. Zaman kendini düzeltmiş olur. Christian Shepard kılığındaki siyah dumanın kulübede Sun&#8217;a kocanı yakında göreceksin söylemi bu senaryoyu desteklemektedir. Diğer kişilerin zaten 2007 yılında olduklarını düşünürsek &#8220;geliyorlar&#8221; ifadesi 1977 model lost tayfası içindir. 

**Senaryo 3** : Nükleer başlık görevini yapar. Parlama ile zaman atlaması olur. Herşeyin en başına dönülür. Lost 5. sezon final başlangıç sahnesine dönülür. Black Rock denizden gelirken Lost tayfası adada gözünü açar. Burada birşeyleri değiştirmeye çalışırlar. Ve 6. sezon buna göre şekillenir. 

**Lost 6. sezonu beklerken**, 5. sezon final yorumlarında mutlaka adanın geçmişine gidileceği ve eski medeniyetlere bağlanarak düzeltmenin yapılacağı ve sonunda iyiliğin kazanacağı yorumlarında bulunulmuştu. Buna göre senaryo 3 daha yakın gözüküyor. Ancak kanımca eğer zamanda birşeyler değişecekse gönlümün yattığı senaryo 1&#8217;e yakın birşeylerle karşılaşırsak gerçekten mükemmel bir 6. sezon izleyebiliriz. Senaryo 2&#8217;nin olma olasılığı kuvvetli gözükse bile herşey Faraday&#8217;ın zamanı değiştirme kuramındaki değişkenlere dayanıyor. Eğer bombanın patlaması ile zaman değişecekse ve hiçbirşey yaşanmamış gibi olacaksa o zaman senaryo 2&#8217;nin olma ihtimali zor. Ağırlık senaryo 1&#8217;e doğru yöneliyor. 

Hepimizin hem fikir olduğu konulara değinirsek. Bir iyi ve bir kötü var. Tanrı ve Şeytan; Lost&#8217;un temeli iyi ile kötünün karşı karşıya gelmesi gibi bir şekil aldı. Hatta geçmiş sezonlarda Jack ve Locke arasında sıkça tekrarlanan kader adamı ve mantık adamı (**man of science, man of faith**) kavramlarının daha da yoğunlaşacağını düşünüyorum. Olcay&#8217;ın sürekli üzerinde durduğu özgür irade kavramı fazlasıyla karşımıza çıkacaktır ve böylelikle gruplar arasında kimin iyi kimin kötü olduğunu bu şekilde görmemiz mümkün olacaktır. Sercan&#8217;ın en başından beri bahsettiği ve hepimizin hem fikir olduğu büyük savaş ise kaçınılmaz bir şekilde 6. sezona damga vuracaktır. 

Ve tabii ki dizinin Lost olduğunu unutmayıp olaylara tersinden de bakmalıyız. Üzerlerindeki giysiler ya da yaptıkları işlere göre iyi olanı Jacob, kötü olanı siyah duman olarak adlandırdık. Nasıl Benjamin Linus&#8217;un söylediklerine inanmamayı öğrendiysek, Locke&#8217;un saf olduğunu gözlemlediysek, işlerin değişik bir şekle bürüneceği gibi bir varsayımda bulunabiliriz. Dediğimiz gibi dizi Lost olunca her varsayımın alternatifi veya tersi rahatça olabiliyor. 

Son olarak Dharma konusu Lost&#8217;un devam eden sezonlarında en bilinmeyen öğe olarak gizliliğini koruyor. Dışarıda hala faaliyetlerini sürdürüyorlar mı? Widmore&#8217;un bu kadar zengin olmasının ve adayı bulma çalışmalarının sürmesinin nedeni **Dharma** ile ortak çalışma içerisinde olması mı? Dharma Girişim&#8217;e finansal desteği sağlayan ve oryantasyon videolarında ismi geçen **Alvar Hanso&#8217;yu** 6. sezonda görebilecek miyiz? Yoksa bir isim olarak mı kalacak?

Açıkçası en başta belirttiğim gibi Lost 6. sezonun başlamasına gerçekten çok uzun bir süre var. O zamana kadar belki en baştan tekrar izleyeceksiniz. Belki gözden kaçırdığınız kısımları yakalayacaksınız. 

Yukarıda 6. sezon ile ilgili olabilecek senaryolardan hangisi size daha yakın geliyor. Ya da eklemek istediğiniz farklı senaryolarla yazıyı güncelleyip, zenginleştirebiliriz. 

**Lost 6. sezona dair görüşlerinizi, yorumlarınızı ve teorilerinizi bu başlık altında dile getirebilirsiniz.** 

Lost 6. Sezonda Görüşmek Üzere. 

Namaste!

 [1]: https://www.murekkep.org/lost-5-sezon-final-yorumlari-2493
 [2]: https://vimeo.com