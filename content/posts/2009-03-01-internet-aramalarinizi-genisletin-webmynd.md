---
title: 'İnternet Aramalarınızı Genişletin : WebMynd'
author: Alper
type: post
date: 2009-03-01T19:54:11+00:00
url: /internet-aramalarinizi-genisletin-webmynd/
categories:
  - Google
tags:
  - firefox

---
Bugün [Webmynd][1]{.broken_link} ile tanıştım. İnternet üzerinde belki de en sık kullandığımız sayfalar Google araması, [Yahoo][2] araması ve [Live][3] araması sayfalarıdır. Arama motorlarının ana sayfasında kelime girip aradığımız zaman karşımıza belirli sonuçlar gelmektedir. Bu sonuçlar sadece o arama motorunun indekslediği sayfalar doğrultusunda gelen sonuçlardır. Örneğin Google&#8217;da arama yaptığınız zaman [Google][4] size yaptığınız aramaya ilişkin belirli sonuçlar getirir. 

Peki Google&#8217;da bir arama yaptığınız zaman aynı zamanda arama yaptığınız kelimenin Flickr, [Wikipedia][5], Delicious, Twitter ve bir sürü bunun gibi sitedeki karşılığını da görmek ister misiniz? O zaman **WebMynd Firefox eklentisi** ile aradığınız kelimenin tüm bu sitelerdeki karşılığını Google , Yahoo ve Live arama sayfalarında birebir elde etmeniz mümkün olmaktadır. <!--more-->

**WebMynd**, arama motorlarının sayfalarına yaptığı ekleme ile bunu bütünleşik bir hale getiriyor. Böylelikle arama motoru sayfasından uzaklaşmadan hatta arama sonuçlarını bozmadan sağ tarafta çok güzel bir şekilde gösterebiliyor. 

<img alt="" src="https://www.webmynd.com/html/images/screenshot1.jpg" title="Webmynd" class="alignnone" width="439" height="249" /> 

Yukarıda görüldüğü üzere sağ tarafa yerleşen kısımda hangi sitelerden arama sonuçlarının getireleceğini belirleyebiliyorsunuz. Bu arama sonuçlarında örneğin wikipedia arama sonuçları üstte, flickr aramaları onun altında olacak şekilde sıralayabiliyorsunuz. WebMynd bir güzellik daha yaparak burada sonuç gösterilmesi istediğiniz siteleri ve bunları nasıl sıraladığınızı hatırlıyor. 

**WebMynd** yüklendikten hemen sonra Firefox ile gezdiğiniz sitelerin kaydını tutmak için belirli sorular soruyor. Gizliliğinizi korumak için bu kısmı &#8220;**OFF**&#8221; diyerek geçebilirsiniz. Böyle olsa bile WebMynd&#8217;i olması gereken özellikleriyle kullanabiliyorsunuz. 

Şahsen Google üzerinde ya da arama motorları üzerinde sıkça arama yapanlardansanız ve size sadece bu arama motorlarının getirdiği sonuçlar yeterli olmuyorsa WebMynd bu konuda fazlasıyla esneklik sunuyor ve aranabilecek tüm siteleri önünüze güzelce getiriyor.

 [1]: https://www.webmynd.com/
 [2]: https://www.yahoo.com
 [3]: https://www.live.com/
 [4]: https://www.murekkep.org/konu/web-uygulamalari-ve-internet/google
 [5]: https://tr.wikipedia.org/wiki/Ana_Sayfa