---
title: 'Sony Xperia Z Ön-İnceleme [CES 2013]'
author: bkazar
type: post
date: 2013-01-09T10:04:51+00:00
url: /sony-xperia-z-on-inceleme-ces-2013/
featured_image: /wp-content/uploads/2013/01/xperia-z-100x100.jpg
dsq_thread_id:
  - 1015887461
categories:
  - Mobil
tags:
  - android
  - sony

---
CES 2013 kapılarını 8 Ocak’ta Las Vegas’ta açtı. Birçok teknoloji üreticisi markanın katıldığı fuarda Sony de en son teknolojilerini ve yeni cihazlarını tanıtan markalardan biriydi. Japon akıllı telefon üreticisinin en yeni amiral gemisi telefonu **Sony Xperia Z** dün bu fuarda tanıtıldı.

5 inç full HD 1080p ekrana sahip telefon 2GHz Snapdragon S4 Pro işlemciye ve 2GB RAM’e sahip. Arka kamerası **13 megapiksel** gibi yüksek bir çözünürlüğe sahip olan Xperia Z 4G LTE desteği de sunuyor. Dünya çapında 2013 yılının ilk çeyreğinde piyasaya sunulacak akıllı telefon Android 4.1 Jelly Bean işletim sistemiyle geliyor. Fakat Sony halihazırda bir **Android 4.2** güncellemesinin Xperia Z için geleceğini belirtti. Sony Xperia Z özellikleri içinde kamerasına dikkat çekmeliyiz. Dünyada ilk kez bir akıllı telefon _Exmor RS Sensör_ taşıyor. Bu sensörün varlığı da kullanıcılarına HDR (High Dynamic Range) video kayıt seçeneği sunuyor

<img class="aligncenter size-large wp-image-10600" alt="xperia-z" src="https://www.murekkep.org/wp-content/uploads/2013/01/xperia-z-400x265.jpg" width="400" height="265" srcset="https://www.murekkep.org/wp-content/uploads/2013/01/xperia-z-400x265.jpg 400w, https://www.murekkep.org/wp-content/uploads/2013/01/xperia-z-50x33.jpg 50w, https://www.murekkep.org/wp-content/uploads/2013/01/xperia-z-125x83.jpg 125w, https://www.murekkep.org/wp-content/uploads/2013/01/xperia-z-300x200.jpg 300w, https://www.murekkep.org/wp-content/uploads/2013/01/xperia-z-459x305.jpg 459w, https://www.murekkep.org/wp-content/uploads/2013/01/xperia-z.jpg 590w" sizes="(max-width: 400px) 100vw, 400px" /> 

Malzeme kalitesi ve tasarım açısından Xperia Z, Sony’nin OmniBalance tasarım anlayışıyla üretilmiş. Yuvarlatılmış köşeler, pürüzsüz yüzeyler ve yalnızca 7.9mm kalınlığıyla gerçekten estetik bir telefon Xperia Z. Bu yeni telefonun pazarlanmasında da kullanılan harika bir özelliği daha var. **Akıllı telefon** toz ve su koruması bakımından IP55 ve IP57 standartlarını sağlıyor. Bu ne mi demek? Bir gün telefonunuz cebinizden 1 metre derinlikteki suya düşerse, bozulana kadar onu çıkarmak için tam yarım saat vaktiniz var demek. Sony mühendisleri tüm eklenti bölgelerini kauçuk contalarla sararak suyu dışarıda tutmayı başarmışlar.

Dayanıklılık, estetik görünüş ve harika performans özellikleri gerçekten de olmazsa olmazlardan. Peki bu telefonu ne kadar uzun süre aktif olarak kullanabileceksiniz? Ortada net bir rakam yok ancak **_Stamina Mode_** adında bir geliştirmenin yüklendiği [Sony Xperia Z][1] kullanıcıların tüm şikayetlerini ortadan kaldırmayı hedefliyor gibi. Dayanıklı dış yapısıyla kırılganlıktan kurtulan teknoloji, şimdi bu mod ile çok daha uzun süre şarj etmeden size hizmet edebiliyor. Stamina Mode batarya ömrünü uzatan bir yazılım. Bu mod’a aldığınızda akıllı telefon bekleme moduna girdiğinde otomatik olarak çalışan tüm uygulamaları kapatıyor, ekranı yeniden açmak için dokunduğunuzda uygulamalar tekrar çalışıyor. Otomobillerde kırmızı ışıkta motoru durduran sistemlerle aynı mantıkta çalışıyor.

<address>
  Sony Xperia Z hakkında daha fazla bilgi edindikçe sizinle daha ayrıntılı inceleme yazıları paylaşacağız, takibi bırakmayın. 
</address>

 [1]: https://www.murekkep.org/telefon/sony-xperia-z