---
title: WordPress 3.1 (Reinhardt) Yeni Özellikler
author: Alper
type: post
date: 2011-02-28T09:59:04+00:00
url: /wordpress-3-1-reinhardt-yeni-ozellikler/
dsq_thread_id:
  - 975775290
categories:
  - Teknoloji
tags:
  - wordpress

---
**WordPress 3.1** sonunda duyuruldu. WordPress 3.1 uzun zamandır bekleniyordu. WordPress sürüm geçmişindeki 14. duyuru olan 3.1 bu sefer Reinhardt kod adıyla ve yepyeni özelliklerle geldi. WordPress&#8217;i sadece bir blogging yazılımı ya da içerik yönetim sistemi gibi görmek yanlış olacaktır.

Her geçen sürümde daha da keskin bir şekilde güçlenen çekirdek yapısı ve bu keskin, sağlam çekirdek yapının tam tersi şekilde, bir o kadar esnek ve hayal edilebilecek birçok fonksiyonun eklenebildiği ve zenginleştirilebildiği bir sistem olarak görmek daha doğru olacaktır.

WordPress 3.1 sürümün kod adı &#8220;**Reinhardt**&#8221; olarak açıklandı. Jazz gitaristi Django Reinhardt onuruna verilen kod adıyla wordpress 3.1 indirilebilir durumda. Ya da mevcut sistemini güncelleyecek olanlar wordpress yönetim paneli üzerinden gerekli güncellemeyi yapıp wordpress 3.1&#8217;e geçebilirler.

## WordPress 3.1 Yeni Özellikler

### Yazı Formatı Desteği (post formats support)

WordPress 3.1 heyecan verici özellikler ile geldi diyebiliriz. Bu özelliklerin başında Post Formats geliyor. Yazı formatı desteği **(post formats support**) tema geliştiricilerine yönelik bir yenilik gibi görünse bile wordpress tabanlı bir sitenin yazı formatını her şekilde değiştirebilmenizi sağlıyor. Henüz çok yeni olduğu için uygulamada görmek gerekiyor ancak şöyle bir yorum getirebiliriz.

WordPress blogunuz üzerindeki esas yapılan işlem yazı yazmak ve bu yazıyı yayınlamaktır. Bunu merkez olarak alırsak yazılan bir yazı wordpress ile yapılmış bir magazin türü sitede de aynı olurken, günlük gibi tutulan blog sayfaları için de farklı değildir. Yeni bir blog girdisi yani bir post yaratılır ve yayınlanır. Post unique bir değer olsa bile **wordpress 3.1** ile gönderdiğiniz her yazının şeklini ve biçimini ayrıca belirleyebilir duruma geliyorsunuz.

Örneğin kısa bir yazı yazacaksanız. Bir alıntı olabilir. Bu yazı gene bir post sınıfı olarak yeni bir yazı olarak wordpress üzerinde yayınlanacaktır. Ancak bunu **aside post format** olarak biçimlendirdiyseniz, yazı başlığı olmadan ama aslında bir yazı gibi yayınlayabilirsiniz. Bu şekilde alıntıdan farklı olarak, bir video ya da görsel içerikli bir başka yazı yazacaksınız. Bu sefer yazının yanında görsel gösterecek şekilde ya da başka türlü bir biçimleme şekline gidebilirsiniz. Post formats **wordpress 3.1** ile bu yazı biçimi desteklerini eklemiş oluyor. Muhtemelen wordpress 3.1 destekli farklı içerik biçimleriyle post formats kullanan birçok wordpress teması ile karşılaşacağız.

Post formats hakkında bilgi edinebileceğiniz linkler :

  * WordPress Codex: Post Formats
  * <a title="https://ottopress.com/2010/post-types-and-formats-and-taxonomies-oh-my/" href="https://ottopress.com/2010/post-types-and-formats-and-taxonomies-oh-my/" target="_blank">Post Types and Formats and Taxonomies, oh my!</a>
  * <a title="https://andrewnacin.com/2011/01/27/on-standardized-post-formats/" href="https://andrewnacin.com/2011/01/27/on-standardized-post-formats/" target="_blank">On standardized Post Formats</a>
  * <a title="https://markjaquith.wordpress.com/2010/11/12/post-formats-vs-custom-post-types/" href="https://markjaquith.wordpress.com/2010/11/12/post-formats-vs-custom-post-types/" target="_blank">Post Formats vs. Post Types</a>

### WordPress Admin Bar

Eğer wordpress blogunuza yönetici olarak giriş yaptıysanız artık wordpress 3.1 ile birlikte gelen wordpress admin barı güncel şekilde size yardımcı olacak. Solda kullanıcı adınız ve alt menü olarak **wordpress başlangıç sayfası** ve çıkış yapmanızı sağlayan linkler, yeni yazı ve sayfa oluşturma linkleri, yeni yorum varsa ya da wordpress yorumlar sayfasına link ve temanızın görünümünü çabuk düzenlemenize yönelik bileşenler (widgets) ve wordpress 3.0 menülerine hızlı erişim linkleri bulunuyor.

WordPress 3.1 sürüme geçtiğinizde yeni wordpress admin bar sitenizin anasayfasında çıkacaktır. Bunu sadece yönetim panelinde gözüksün şeklinde değiştirebiliyorsunuz. Yapmanız gereken **kullanıcılar > profiliniz** ekranına gidip, profil sayfasında aşağıdaki gibi değişikliği yapmak olacaktır.

WordPress 3.1 ile mavi admin ekranının css kodlarında düzenlemeler yapılmış.

### Site İçi Linkleme (Internal Linking)

Zaten yaptığımız ve wordpress seo için yararlı olduğu düşünülen iç linkleme eylemi. Bir yazı yazarken sitenizdeki bir başka yazıya link vermek istediğinizde belki kendi sitenizde arama yapıp ya da linkini çağırıp, url adresini kopyalayıp link ekleme ekranında işlemlerinizi yapmak yerine, wordpress 3.1 ile **site içi linkleme** için yıllardır bilinen bağlantı butonuna eklenen yeni özellikleri kullananbilirsiniz. Ekran görüntüsü aşağıda, oldukça kullanışlı.

Özellikle **post formats** hakkında mevcut temaya yapılması gerekenler ve detayları konusunda ileride biraz daha detaya girmek gerekecek. Yeni wordpress 3.1 ile gelen başlıca özellikler bunlar. Diğerleri için tüm özellikler listesine bakabilirsiniz.

Codex &#8211; Version 3.1

Bu arada wordpress blogunuzu güncel tutmanız ve yeni güvenlik güncellemelerini içeren wordpress 3.1&#8217;e geçmeniz tavsiye edilmektedir.