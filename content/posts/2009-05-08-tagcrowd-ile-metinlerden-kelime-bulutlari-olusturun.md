---
title: TagCrowd ile Metinlerden Kelime Bulutları Oluşturun
author: Alper
type: post
date: 2009-05-08T10:35:38+00:00
url: /tagcrowd-ile-metinlerden-kelime-bulutlari-olusturun/
post-thumb:
  - https://www.murekkep.org/mini/wordle-mini.jpg
dsq_thread_id:
  - 956044230
categories:
  - Sosyal
tags:
  - internet

---
Bir web uygulaması olan **[TagCrowd][1]**, sık tekrarlanan kelimeleri görebilmeniz için herhangi bir **metinden kelime bulutları** oluşturabilmenize olanak sağlayan bir araçtır. Web 2.0 sitelerinde sıkça gördüğümüz ve genellikle çoğu blog sitesinde karşılaştığımız etiket bulutları, kullanıcıların yazılarında sıkça kullandıkları kelimeleri üreterek oluşturdukları ve kullanımın fazla olduğu kelimeleri ön plana çıkarmak amacıyla oluşturulmuştur. 

Herhangi bir kelime bütününden bir **kelime bulutu** oluşturmanın önemini birçok farklı alanda analiz edebiliriz. Örneğin eğitim sektöründe bir öğretmenin öğrencisine ödev olarak verdiği &#8220;**Ailenizi anlatın**&#8221; gibi bir konuda, öğrencinin kullandığı kelimelerin bütünü bir **kelime bulutu** olarak çıkarılsa ve en çok kullanılan kelime &#8220;**Aile**&#8221; yerine &#8220;**Ben**&#8221; şeklinde geçiyorsa, o zaman yazının içeriğine bakış şekli değişecektir. 

Metinlerden kelime bulutu oluşturabileceğiniz esas uygulama olarak daha önce [Wordle][2]{.broken_link} hakkında bir yazı yazmıştım. Hemen hemen aynı işleve sahip olan TagCrowd ise, Wordle ile aynı mantıkla çalışan ve herhangi bir yazı ya da metin içerisinde sıkça kullanılan kelimeleri ön plana çıkararak kelime bulutu oluşturmanızı sağlıyor. 

## TagCrowd Özellikleri :

<img alt="" src="https://tagcrowd.com/images/tc_logo.gif" title="TagCrowd" class="alignright" width="266" height="77" /> Yazı içeren herhangi bir metni **TagCrowd** içerisine aktarmanız için üç farklı yöntem uygulanabiliyor. Bunlardan bir tanesi yazının bulunduğu internet adresini (**URL**) vermek. Bu tercih kelime bulutu yaratırken sorun oluşturabiliyor. Çünkü internet linki içerisinde kelimelerin yanısıra yer alan linkler ve site içeriği daha geniş bir kelime bütününe hitap edebiliyor. Bir ikinci yöntem olarak düz metin dosyası yüklenebiliyor. **TagCrowd** yükleyeceğiniz **düz metin dosyası** için dosya boyutunu **100kb** ile sınırlıyor. Ve son olarak site üzerinde yer alan metin kutusuna istediğiniz bir yazıyı yapıştırarak kelime bulutu oluşturabiliyorsunuz. Bu alan için konulan sınırlama ise **3mb**. 

Bu aşamadan sonra alt kısımda kelime bulutu oluşturmak istediğiniz yazı için belirli özellikler atayabiliyorsunuz. Dil seçimi (Türkçe mevcut değil) , kelime bulutunda kaç kelime gösterileceği, **kelime tekrar sayısı** gibi seçenekler mevcut. 

## Değerlendirme :

Stanford Üniversitesi&#8217;nde doktora öğrencisi olan **Daniel Steinbock** tarafından geliştirilen TagCrowd henüz beta aşamasında ce **Creative Commons** ile lisanslanmış. **TagCrowd** hakkında kısmında uygulamanın ileride daha da geliştirileceğine dair bilgilere rastlıyoruz. 

Eğer kelime bulutu oluşturmak bir sanat ise bu işi yapan iki site ile karşı karşıyayız. **Wordle** ve **TagCrowd**. Açıkçası Wordle, oluşturulan **kelime bulutu** üzerinde daha fazla hakimiyet sağlıyor ve fazla sayıda sunduğu özellik ile ön plana çıkıyor. Java ile çalıştığı için dil seçimi ve görsel olarak oluşturulan kelime bulutunu çok farklı modellerde görülebilir kılıyor. Benim tercihim ve yazılarımda öne çıkan kelimeleri kontrol etmek amaçlı kullanmaya devam edeceğim servis Wordle ile kalmaya devam edecek gibi gözüküyor.

 [1]: https://tagcrowd.com/
 [2]: https://www.murekkep.org/wordle-ile-metinlerden-kelime-bulutlari-olusturun-1661