---
title: Universal Media Player UMPlayer
author: Alper
type: post
date: 2011-04-11T07:18:20+00:00
url: /universal-media-player-umplayer/
categories:
  - Masaüstü
tags:
  - apple
  - linux
  - microsoft
  - video
  - youtube

---
**Windows 7** üzerinde varsayılan olarak kullanabileceğiniz **windows media player** yanısıra, açık kaynak kodlu VLC player kullanılabilmektedir. Özellikle **VLC player** tüm audio, video formatlarını desteklemesi ve hasar görmüş video dosyalarını oynatabilmesiyle ilk kurulan windows bilgisayarlarda windows media player yerine tercih edilmektedir. Linux tabanlı işletim sistemlerinde ise hem vlc hem de mplayer media oynatıcı ile bir media oynatıcıdan beklenen tüm gereksinimler elde edilebilmektedir.

Tüm bu medya oynatıcıların yerine geçebilecek özellikte ve mplayer motoru kullanan açık kaynaklı Universal Media Player ya da kısa adıyla **UMPlayer**, içerdiği sayısız özellikle kullandığınız medya oynatıcı neyse yerine geçebilecek gibi gözüküyor. Bir **medya oynatıcı** olarak UMPlayer tüm işletim sistemlerinde çalışabilen, açık kaynak kodlu ve tam olarak **270 tane audio** ve **video codec** formatını gömülü olarak barındıran bir yapıya sahip.

<img class="alignnone size-full wp-image-6194" title="umplayer" src="https://www.murekkep.org/wp-content/uploads/2011/04/umplayer.jpg" alt="" width="454" height="318" srcset="https://www.murekkep.org/wp-content/uploads/2011/04/umplayer.jpg 454w, https://www.murekkep.org/wp-content/uploads/2011/04/umplayer-400x280.jpg 400w, https://www.murekkep.org/wp-content/uploads/2011/04/umplayer-50x35.jpg 50w, https://www.murekkep.org/wp-content/uploads/2011/04/umplayer-125x87.jpg 125w, https://www.murekkep.org/wp-content/uploads/2011/04/umplayer-285x200.jpg 285w" sizes="(max-width: 454px) 100vw, 454px" /> 

## Universal Media Player UMPlayer

Mplayer motoru kullanan ve içerdiği varsayılan özelliklerin yanısıra hemen hemen her medya ortamını, 270 audio ve video codec bileşeniyle destekleyebilen Univeral Media Player, yaygın olarak kullanılan kodekleri kolayca tanımaktadır. UMPlayer&#8217;ın tanıdığı ve kolayca oynatabildiği codecler içerisinde, AAC, AC3, ASF, AVI, DIVX, FLV, H.263, Matroska, MOV, MP3, MP4, MPEG, OGG, QT, RealMedia, VOB, Vorbis, WAV, WMA, WMV, hem CD hem de DVD için audio desteği, XVID, (S)VCDs, TV / Radio kartları ve SHOUTcast Radio. Aynı **VLC medya oynatıcı** gibi tamamlanmamış ya da hasar görmüş medya dosyalarını da oynatabilen UMPlayer içerisinde hazır gelen özellikler de mevcut. UMPlayer içerisinde gömülü şekilde Youtube ve SHOUTcast araması gerçekleştirebiliyorsunuz. **Youtube** ve **SHOUTcast** arama entegrasyonu sayesinde Youtube üzerinde arayıp bulduğunuz videoları UMPlayer ile stream edebiliyorsunuz.

Tüm audio ve video ihtiyaçlarınız için tek medya oynatıcı olmaya aday **Universal Media Player** &#8211; UMPlayer ile yukarıda saydığımız gelişmiş özelliklerin yanısıra youtube ve shoutcast arama ve oynatma entegrasyonundan bahsetmiştik. Aynı zamanda oynattığınız youtube videolarını kaydedebiliyorsunuz.

UMPlayer çoklu kabuk (tema) desteği, gömülü altyazı arama, youtube arama, izleme ve kaydetme gibi birçok gelişmiş özellik içeriyor. Şu an için her platformda çalışan bir medya oynatıcı olan UMPlayer, Windows, Mac OSX ve Linux tabanlı işletim sistemlerinin hepsinde kolayca indirilip kurulabiliyor.

UMPlayer | Universal Multimedia Player