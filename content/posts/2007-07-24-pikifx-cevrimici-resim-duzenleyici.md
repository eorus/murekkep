---
title: PikiFX Çevrimiçi Resim Düzenleyici
author: Alper
type: post
date: 2007-07-24T10:33:20+00:00
url: /pikifx-cevrimici-resim-duzenleyici/
dsq_thread_id:
  - 197137604
categories:
  - Sosyal
tags:
  - internet

---
Son zamanlarda oldukça fazla sayıda çevrimiçi (online) resim düzenleyici servis ortaya çıktı. Bunlardan sonuncusu PikiFX. İleriye dönük olarak işlevlerinin nasıl şekilleneceğini gerçekten merak ediyorum. Çünkü halihazırda bilgisayarlarımızda resim düzenleme programları varken neden web üzerinden düzenleme yoluna gidelim ki diye düşünüyorum. Bu durumda ne zaman işe yarayabilir; digital fotoğraf makinemizden herhangi bir bilgisayara fotoğraflarımızı aktarmışız. Düzenlemek istediğimizde mevcut bilgisayarda program aramak yerine web üzerinden bu servisleri kullanabiliriz. Başka bir şekilde kullanım alanı varsa **yorumlarda** görmek isterim. Çünkü en azından son nesil düzenleyici PikiFX&#8217;e baktığımızda bize şu imkanları sağlıyor.

  * **Yeniden boyutlandırma, kesme, biçme**
  * **Yaratıcı efektler uygulama**
  * **Kenarlık ekleme**
  * **Resim üzerine metin ekleme**
  * **Email ya da web üzerinde herhangi bir yere resminizi ekleme**

Aslında buradan çıkan sonuç şu. &#8220;Sen o resim programları ve binlerce özellik arasında kaybolma. Resmi buraya gönder. Eğer istediğin yukarıdaki gibi eylemler ise birkaç tıklama sonrasında biz sana resmini hazır edelim. Sen de vakitten tasarruf et.&#8221;

Bana gereksiz gözükse bile anladığım kadarıyla gelişen internet ile beraber [**Flickr & Picasa**][1]{.broken_link}&#8216;nın ulaştığı nokta bu tarz bir eğilim yarattı. Daha fazla resim ve bu resimlerin daha fazla sosyal paylaşım içerisinde olması, böyle bir ihtiyacı doğurmuş diye düşünüyorum. Ne diyelim fazla mal göz çıkarmaz.

 [1]: https://www.murekkep.org/picasa-vs-flickr-hangisi-daha-iyi-254