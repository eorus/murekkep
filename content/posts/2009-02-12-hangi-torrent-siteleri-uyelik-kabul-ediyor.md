---
title: Hangi Torrent Siteleri Üyelik Kabul Ediyor
author: Alper
type: post
date: 2009-02-12T16:27:12+00:00
url: /hangi-torrent-siteleri-uyelik-kabul-ediyor/
dsq_thread_id:
  - 197351229
categories:
  - Sosyal
tags:
  - site önerisi
  - torrent

---
Torrent indirme konusunda en sık başvurulan siteleri artık biliyoruz. [En iyi torrent siteleri][1] içerisinde de bahsettiğimiz üzere **PirateBay** ve **Mininova** bunların başında gelmektedir. Aradığınız bir dosya bu üyelik gerektirmeyen genel siteler içerisinde olabilir. Eğer yoksa ve özel üyelik gerektiren bir torrent sitesinde bulunuyorsa ilgili siteye üye olup aradığınıza ulaşabilirsiniz. Ancak üyelik gerektiren torrent sitelerinin de üye alımı için belirli limitleri bulunduğunu hepimiz biliyoruz. Eskilerde **Demonoid** için üyeliklerin açılmasını beklerdik ya da bir davetiye edinmeye çalışırdık. Ve bunun için ara ara bu özel torrent sitelerinin üyelik alımına uygun olup olmadığına bakardık. <!--more-->

[Trackerchecker.org][2] sitesi bu sitelerin durumunu kontrol etmenizi sağlıyor. **Hangi torrent siteleri** yeni üye alımına açık, hangileri kapalı bilgisini tek elden görebiliyorsunuz. 

500&#8217;den fazla torrent sitesini barındıran ve bunlarla ilgili durum bilgisi veren Trackerchecker.org, torrent takipçi (tracker) site hakkında en son güncellenme durumunun da bilgisini veriyor. Buna göre üyelik gerektiren **torrent sitesinin** hangi konumda ve ne kadar zamandır bu konumda olduğunu izleyebiliyorsunuz. 

Anlaşılması kolay bir şekilde yeşil ikonlu olanlar o an üyelik alımına açık torrent sitelerini ifade ediyor. Kırmızı olanlar ise maalesef ilgili siteye üyelik alımının olmadığı anlamına geliyor. **Trackerchecker**&#8216;ın yaptığı sorgulamaya cevap vermeyen siteler ise mavi ile işaretlenmiş. Siteye üye olduğunuzda ise sadece ilgilendiğiniz torrent sitelerini takip edebileceğiniz bir arayüze sahip olabiliyorsunuz. 

**Trackerchecker** üzerinde tek gördüğüm eksik davetiye isteyen sitelerin durumunu da yeşil olarak göstermesi olabilir. Bunun için farklı renkte bir ikon olabilirdi. 

Bir başka örnek için [Opentrackers.Net][3] sitesine bakabilirsiniz. Bu site yukarıda saydığımız özelliklerin yanısıra RSS ile güncellemeleri takip etmenizi sağlıyor.

 [1]: https://www.murekkep.org/en-iyi-torrent-siteleri-719
 [2]: https://trackerchecker.org/
 [3]: https://www.opentrackers.net/