---
title: iPad mini, Nexus 7, Kindle Fire HD Teknik Özellikler Karşılaştırması
author: bkazar
type: post
date: 2012-10-24T00:26:34+00:00
url: /ipad-mini-nexus-7-teknik-ozellikleri/
featured_image: /wp-content/uploads/2012/10/ipad-mini-6-100x100.jpg
dsq_thread_id:
  - 950165926
categories:
  - Mobil

---
23 Ekim çoğu teknoloji takipçisi, kullanıcısı ve mobil teknolojilere ilgi duyan insanların heyecanla beklediği bir tarihti. Çünkü Apple 23 Ekim tarihinde bir etkinlik düzenleyerek birçok yeni ürün ve teknolojiyi dünyaya duyurdu. Hiç şüphesiz günün yıldızı **iPad Mini** tablet oldu. Çünkü iPad Mini, 7.9inç ekran boyutu ve teknik özellikleriyle **Nexus 7** ve Kindle Fire HD için inanılmaz bir rakip oldu. Biz de Mürekkep.org ekibi olarak alış-veriş fikirlerinizi etkileyecek bir teknik özellik karşılaştırma tablosu hazırladık. Ezeli rakip olmaya aday üç tableti birçok yönden karşılaştırdık.

<p style="text-align: center;">
  <img class="aligncenter size-full wp-image-8730" title="ipadmini_nexus7_kindlefireHD" src="https://www.murekkep.org/wp-content/uploads/2012/10/ipadmini_nexus7_kindlefireHD.jpg" alt="ipadmini_nexus7_kindlefireHD" width="537" height="381" srcset="https://www.murekkep.org/wp-content/uploads/2012/10/ipadmini_nexus7_kindlefireHD.jpg 537w, https://www.murekkep.org/wp-content/uploads/2012/10/ipadmini_nexus7_kindlefireHD-400x283.jpg 400w, https://www.murekkep.org/wp-content/uploads/2012/10/ipadmini_nexus7_kindlefireHD-50x35.jpg 50w, https://www.murekkep.org/wp-content/uploads/2012/10/ipadmini_nexus7_kindlefireHD-176x125.jpg 176w" sizes="(max-width: 537px) 100vw, 537px" />
</p>

iPad mini oldukça ince bir yapıya sahip bir tablet bu ortada. Hatta şu ana kadar üretilmiş en ince tablet olacak kadar ince olmayı başaran **iPad Mini** gerçekten başarılı bir ürün.7.2mm kalınlığıyla çoğu akıllı telefondan da ince olan cihaz kullanışlılığı ve mobiliteyi bir adım öteye taşımış. Piyasadaki 7 inç tabletlere göre biraz daha büyük olan _iPad Mini_ yine de oldukça kullanışlı. Kullanıcı yorumlarından da anladığımız üzere hafifliğiyle dikkat çeken yeni iPad Mini sadece 308 gram ağırlığında.

<img class="alignleft size-large wp-image-8731" title="ipad-mini-6" src="https://www.murekkep.org/wp-content/uploads/2012/10/ipad-mini-6-400x265.jpg" alt="ipad-mini-6" width="400" height="265" srcset="https://www.murekkep.org/wp-content/uploads/2012/10/ipad-mini-6-400x265.jpg 400w, https://www.murekkep.org/wp-content/uploads/2012/10/ipad-mini-6-50x33.jpg 50w, https://www.murekkep.org/wp-content/uploads/2012/10/ipad-mini-6-188x125.jpg 188w, https://www.murekkep.org/wp-content/uploads/2012/10/ipad-mini-6.jpg 905w" sizes="(max-width: 400px) 100vw, 400px" /> İşlem gücünde üç tablet de oldukça yakın teknik özelliklere sahip, fakat her şey GHz demek değil. iPad mini içindeki A5 işlemci iPad2’de de kullanıldı. Yani yaklaşık bir buçuk yaşındaki bir işlemciden bahsediyoruz. **Nexus 7 teknik özellikleri** ve Kindle Fire HD özellikleri arasında iPad mininin iki katı kadar RAM kullanıyor olsalar dahi, Apple’ın iOS 6 işletim sistemi, tablet içindeki donanım ile daha uyumlu. Bu da veri işlemeyi daha hızlı ve verimli hale getiriyor. Google da hız ve verimliliği arttırmak için sürekli işletim sistemini yeniliyor, Amazon’un ise bu taraklarda bezi yok. Piyasadaki çoğu 7 inç tablet bilgisayar geniş ekran (16:9) formatı kullanırken iPad Mini 4:3 formatında devam ediyor. Bu da iPad Mini üzerinde izleyeceğiniz tüm HD Video bir siyah fon üzerinde oynayacak. Bunun yanında iPad Mini, Nexus 7 ve Kindle Fire HD tablet bilgisayarların aksine daha geniş bir ekran ile düşük çözünürlüğe sahip. Görüntü kalitesini düşürecek ve pikselleşmeye neden olacak bu duruma Apple neden müdahale etmemiş bilinmez.

Tabloda da görüldüğü üzere tüm tabletlerin teknik özellikleri hemen hemen aynı. En büyük fark listenin en altında karşımıza çıkıyor. iPad mini teknik özellikler açısından önde olabilir fakat fiyat olarak çok daha önde bir tablet. Giriş seviyesi donanımıyla iPad Mini fiyatı 330$ yani **Nexus 7 fiyatı** ve Kindle Fire HD fiyatı üzerine 130$ ekliyor. Tüm özellikleriyle başa baş giderken iPad mini rekabetten fiyatı ile kopuyor. Hatta şöyle bir durum var, iPad mini en son çıkan iPod Touch modeline göre daha pahalı ki bu iki ürünün içindeki özellikler birebir aynı. Bu kadar konuştuktan sonra sizce iPad mini fiyatını gerçekten hak ediyor mu?