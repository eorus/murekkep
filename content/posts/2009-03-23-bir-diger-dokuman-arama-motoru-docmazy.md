---
title: Bir Diğer Döküman Arama Motoru DocMazy
author: Alper
type: post
date: 2009-03-23T13:58:08+00:00
url: /bir-diger-dokuman-arama-motoru-docmazy/
post-thumb:
  - https://www.murekkep.org/mini/docsearch.jpg
dsq_thread_id:
  - 953492783
categories:
  - Google
tags:
  - kitap

---
DocMazy dökümanları arayabileceğiniz bir **döküman arama motorudur**. Bildiğimiz arama motorlarının aksine DocMazy ile arama yaptığınızda size websiteleri sonuçlarını değil sadece dökümanların sonuçlarını gösterir. 

**DocMazy döküman arama motoru** genel olarak dökümanları baz alsa da ağırlıklı olarak sonuçlar **pdf** formatında gelmektedir. Bu yüzden **pdf arama motorları** ile de kıyaslanabilir. 

**DocMazy** üzerinden döküman araması yaptırdığınızda size getirdiği sonuçlar içerisindeki formatlara baktığımızda **pdf**, **doc** (word), **ppt** (slayt gösterileri) ve **xls** (elektronik tablolar &#8211; spreadsheet) dosya formatlarını görebiliyoruz.  
<!--more-->

  
DocMazy sonuçları oldukça sade bir şekilde yanlarında hangi dosya formatına ait olduğunu gösteren ikonlarıyla getiriyor. Her aramanın altında **önizleme** (preview) ve **indirme** (download) linklerini görebiliyoruz. Önizleme linkine bastığınızda yeni açılan pencere üzerinden tüm dökümanı indirmenize gerek kalmadan önizleme yapabiliyorsunuz. Arzu ederseniz **indirme linki** ile dökümanı indirebilirsiniz. 

DocMazy **döküman arama** motorundan bahsederken elbette birkaç hafta önce ayrıntılı anlattığımız [DocJax Döküman Arama Motoru][1] aklımıza geliyor. Bu aşamada bir kıyaslama yapmak gerekirse hızı ve web 2.0 tonlarındaki arayüzü ile DocJax ön plana çıkıyor. Diğer taraftan ise DocMazy **xls** dosyaları arayabilmesiyle diğer bir döküman arama motoru alternatifi olabilir. 

Hepsinden öte bu iki döküman arama motorunun eğitim sektöründeki öğretmen ve öğrenciler için oldukça faydalı olacağını düşünmemek elde değil.

 [1]: https://www.murekkep.org/docjax-dokuman-arama-motoru-1417