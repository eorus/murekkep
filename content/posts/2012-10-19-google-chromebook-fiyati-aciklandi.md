---
title: Google Chromebook Fiyatı Açıklandı
author: bkazar
type: post
date: 2012-10-19T11:27:27+00:00
url: /google-chromebook-fiyati-aciklandi/
featured_image: /wp-content/uploads/2012/10/chromebook-100x100.png
dsq_thread_id:
  - 960052319
categories:
  - Masaüstü
  - Teknoloji

---
_Sonunda Samsung ortaklığıyla Google Chromebook için fiyat probleminin üstesinden geldi._

Google tarafından üretilen bir notebook olan Chromebook fiyatı ile daha önceki modellerde oldukça dikkat çekti. Gereğinden yüksek ve doğru planlanmadan açıklanan fiyatlar önceki model Chromebook’un hak ettiği başarıya ulaşmasının önüne geçti. Sonunda Samsung tarafından üretilen yeni üründe fiyat etiketi daha makul değerlere çekilmiş. Bugün açıklanan fiyata göre Samsung Chromebook 249$ gibi bir fiyat etiketi ile satışa sunuldu. Bu değer önceki modelin neredeyse yarısı.

<img class="size-large wp-image-8638 alignright" title="samsung_chromebook_fiyat" src="https://www.murekkep.org/wp-content/uploads/2012/10/chromebook-400x267.png" alt="samsung_chromebook_fiyat" width="400" height="267" srcset="https://www.murekkep.org/wp-content/uploads/2012/10/chromebook-400x267.png 400w, https://www.murekkep.org/wp-content/uploads/2012/10/chromebook-50x33.png 50w, https://www.murekkep.org/wp-content/uploads/2012/10/chromebook-186x125.png 186w, https://www.murekkep.org/wp-content/uploads/2012/10/chromebook.png 558w" sizes="(max-width: 400px) 100vw, 400px" /> 

Google, Chromebook’u üretirken amacı insanların ikinci bilgisayar ihtiyaçlarını karşılamaktı. Tasarımdan üretime kadar her aşama buna göre planlandı. Fakat satış konusundaki başarısızlık Chromebook’un başarısını belki de bir yıl öteledi. Çünkü 500$ hiç de ikinci bilgisayar için harcanabilecek bir rakam değil.

Peki Chromebook fiyat etiketindeki bu düşüşün sebepleri neler? Burada birkaç faktör ve Samsung’un üretimdeki deneyim avantajından söz edebiliriz. Cihazın düşük fiyatının sebeplerinden biri mobil odaklı üretilen ARM işlemci sayılabilir. Çünkü bu işlemci ile Samsung sıcaklık problemi olmadığı için fan kullanmıyor.

Fiyatı düşüren ikinci etmen ise Samsung’un dahili belleği 16GB ile sınırlaması. Bu kullanıcıların çoğunun ihtiyaçlarını karşılamıyor orası kesin. Fakat burada Google, Chromebook satın alacaklara ücretsiz 100GB GoogleDrive belleği sunuyor. Şirket için oldukça akıllıca bir yaklaşım.

Maalesef bu fiyat düşürmelerin hepsi, en yeni Chromebook’un önceki modelde olduğu üzere 6.5 saat batarya ömrüne sahip olması anlamına geliyor. Düşük üretim kalitesi de fiyata dahil olarak satın alacağınız bir diğer özellik. Ama 249$ için bazı şeylerden feragat edilmesi gerekliliğini de anlamak gerekir. Ürünü satın almak isteyenler için Nexus 7 ve Galaxy Nexu gibi Samsung üretimi Chromebook, Google Play store üzerinden satılacak en yeni cihaz olacak.