---
title: Bay bay Gentoo, Merhaba Ubuntu
author: gcg
type: post
date: 2008-02-10T00:24:46+00:00
url: /bay-bay-gentoo-merhaba-ubuntu/
dsq_thread_id:
  - 955079680
categories:
  - Google
tags:
  - açık kaynak
  - linux
  - ubuntu

---
3 yılın üzerindeki gnu/linux serüvenimde artık farklı bir boyuta girmiş bulunmaktayım. Gnu/Linux işletim sistemini ilk kullanmaya karar verdiğimde, elimden geldiği kadarı ile mevcut dağıtımları deneyip, [Gentoo Linux][1] üzerinde karar kılmış ve son 2,5 yılımı tek işletim sistemim, Gentoo&#8217;m üzerinde geçirmiştim.

Gentoo Linux, tüm ayar dosyaları kullanıcı tarafından kurulum esnasında oluşturulduğu için Slackware, Arch Linux gibi kişisel ve esnek bir işletim sistemi sunuyor. Bununla beraber paket yöneticisinin yapısından dolayı, kurulan programların kaynak kodları ile kurulan bilgisayarın mimarisine uygun olarak derlendiği için, esneklik özelliğini performans ile birleştiriyor. Ayrıca paket yöneticisinin genişliği yüzünden, kullanıcılar, kurmak istedikleri programlar için dışarıdan pek kaynak aramak zorunda kalmıyor. Tabi paket yöneticisi ile her kurulan program derlendiği için program kurmak biraz uzun sürebiliyor. Gentoo kullanıcıları ve dökümantasyonu ise internet üzerindeki en başarılı kaynaklardan bir tanesi.  
<a href="https://www.murekkep.org/bay-bay-gentoo-merhaba-ubuntu-525/gentoolinux1" rel="attachment wp-att-9611"><img class="alignleft  wp-image-9611" title="gentoolinux1" src="https://www.murekkep.org/wp-content/uploads/2008/02/gentoolinux1-300x400.png" alt="gentoolinux1" width="126" height="168" srcset="https://www.murekkep.org/wp-content/uploads/2008/02/gentoolinux1-300x400.png 300w, https://www.murekkep.org/wp-content/uploads/2008/02/gentoolinux1-37x50.png 37w, https://www.murekkep.org/wp-content/uploads/2008/02/gentoolinux1-75x100.png 75w, https://www.murekkep.org/wp-content/uploads/2008/02/gentoolinux1-150x200.png 150w, https://www.murekkep.org/wp-content/uploads/2008/02/gentoolinux1-229x305.png 229w, https://www.murekkep.org/wp-content/uploads/2008/02/gentoolinux1.png 370w" sizes="(max-width: 126px) 100vw, 126px" /></a>2,5 yıl boyunca Gentoo kullandıktan sonra artık, gnu/linux sisteminin nasıl işlediğini temel olarak öğrendiğime inandığım ve gnu/linux dünyasının son kullanıcılara sunduğu kolaylıklar alemine çok özendiğim için 2 hafta önce radikal bir karar alarak, hem iş yerimdeki hem de evimdeki sistemlerin tamamını Ubuntu&#8217;ya çevirdim. 3 bilgisayardan 1 tanesini sunucu, diğer iki tanesini ise gündelik kullanım için kullanıyorum ve henüz hiç bir sıkıntı yaşamadım.

Öncelikle geçiş süreci tamamen pürüssüz oldu, masa üstü ortamı olarak Gnome bağımlısı olduğum için, ubuntu&#8217;da da gnome kullanmaya devam ediyorum. Program tercihlerimi de değiştirmediğim için, ev dizinlerimin ilgili dosyalarını kopyalama işlemi (yaklaşık 4dk) ve ubuntu&#8217;nun kurulum (19dk) ve güncelleme (yaklaşık 1 saat) işlemleri tamamlandığında, farklı bir dağıtımda fakat aynı masaüstü ile karşı karşıya kaldım :)

Öncelikle ubuntu 710, gnu/linux işletim sistemini farklı bir boyuta geçirmiş. Dizüstü bilgisayarımın uzaktan kumandasını otomatik olarak tanıdı, tüm programlar ile uyumlu hale otomatik olarak getirdi, sürücülerimi eksiksiz ve sorunsuz olarak tanıdı. Gentoo&#8217;da kullandığım eposta istemcisi olan Claws-Mail &#8216;in aslında gnome ile ne kadar içli dışlı ve başarılı çalıştığını Ubuntu&#8217;da keşfettim.

Tek sıkıntım, resmi paket deposunda bazı programlar (transmission, liferea, vs&#8230;) biraz eski kalmış. Onları da www.getdeb.net adresinden indirip kurdum. (serkan\`c &#8216;ye sonsuz teşekkürler :) )

Ubuntu&#8217;yu bugüne kadar etrafımdakilere anlatırken hep son kullanıcılara yönelik olduğunu söylüyordum ancak artık anladım ki, zor kurulan / kullanılan bir dağıtım tercihi yapmak öyle pek fazla bilgi / becerinin kanıtı değilmiş.

Son olarak da, geçiş yapmayı düşündüğüm fakat deneyip memnun kalmadığım dağıtımları listeleyeyim:

Pardus: çok başarılı bir sistem ve çok severek izliyorum ancak KDE masaüstü insanı olmadığım için görmezden geldim.

Fedora Core 8: bu işletim sisteminin varlık sebebini bile çözebilmiş değilim, şiddetle kaçınılması gerek :)

openSuSE: şiddetli olarak düşündüğüm sistemlerden bir tanesi, ancak paket yöneticisi yüzünden tercih edemedim.

 [1]: https://www.gentoo.org/ "Gentoo Linux"