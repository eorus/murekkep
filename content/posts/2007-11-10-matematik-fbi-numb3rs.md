---
title: Matematik + FBI = Numb3rs
author: heartsmagic
type: post
date: 2007-11-10T16:37:02+00:00
url: /matematik-fbi-numb3rs/
dsq_thread_id:
  - 955107568
categories:
  - Kültür Yaşam
tags:
  - dizi

---
> Matematiği her gün kullanırız; hava tahminlerinde, zamanı söylerken, para kullanırken. Matematik formül ve denklemlerden çok daha fazlasıdır; muhakemedir, mantıktır, aklımızı kullanarak bildiğimiz en büyük sırları çözmek demektir.

Evet, <a href="http://www.imdb.com/title/tt0433309/" target="_blank">Numb3rs</a> dizisinin matematik için kullandığı ifade bu ve son derece yerinde. Matematik aslında birçok insanın düşüncesinin aksine, okul yıllarındaki sıralara, karatahtaya ve defterlere hapsolmuş sayılar yığını değildir, hayatın birçok notkasına uygulanabilen, belki de en önemli bilim dalıdır. Zira matematik birçok bilimin atası konumundadır.

Matematik için yapılan bu kısa tanıtımdan sonra 2 sezonunu izlemeyi bitirdiğim <a href="http://www.imdb.com/title/tt0433309/" target="_blank">Numb3rs</a> dizisini anlatmaya başlayabilirim.

Hemen belirteyim, kendisi şu an 4. sezona başlamış durumda ancak benim için izlediğim 2 sezon beğenmeme yetti bile. Kısaca özetlemek gerekirse Numb3rs, bir FBI ajanı olan Don Eppes ve onun matematikçi kardeşi Charlie Eppes etrafında odaklanan, her bölümünde ayrı bir konu anlatılan bir dizi. Eğer suçluların bulunduğu bir hikâyeyi, hareketli koşturmacaları, bilgisayarları seviyorsanız ve bütün bunların arasında matematik nasıl yer alıyor diye merak ediyorsanız Numb3rs tam size göre demektir. Yapımcılığını , Alian, Blade Runner, Gladiator, Hannibal gibi filmleri yöneten Ridley Scott ve kardeşi Tonny Scott&#8217;ın üstlendiği , Nicolas Falacci ve Cheryl Heuton&#8217;ın oluşturduğu Numb3rs&#8217;a birçok matematikçi danışmanlık yapıyor. Dizide kullanılan matamatik tamamen gerçek, denklemler ve karalamalar doğru ve bölümlerdeki konuya uygulanabilir durumda, kısacası akla aykırı birşey kullanılmıyor. Buna ilaveten kullanılan formül ve denklemler güncel hayattan örneklerle pekiştirilmeye çalışılıyor, bu nedenle de insan daha iyi kavrıyor meseleyi (İnanın sıradan bir matematik eğitimi almış birisi için bile dizideki matematiği tamamen anlamak çok zor).

Dizi temelde 3 farklı grup ve bunlar arasındaki ilişkiler tarzında geçmekte. FBI, CalSci&#8217;daki matematikçiler ve Eppes ailesi. FBI&#8217;a bir olay geliyor, çözmeye çalışırken bizim matematikçilerden yardım alınıyor, bu arada da Eppes ailesindeki bazı olaylar aktarılıyor. Dizi bana nedense çok sıcak ve samimi geldi. Bunda büyük pay matematik mezunu olmam, bu tür suçlu kovalanan filmlerden/dizilerden hoşlanmam olabilir. İlave olarak dizideki oyunculuk performanslarını da çok beğenmemin de katkısı büyüktür. Hem abi-kardeş hem de onlara destek veren diğer oycuncuların performansı son derece iyi. Charles ve Don karakterlerini oynayan Rob Morrow ve David Krumholtz yaptıkları rolle sanki cidden dizideki işleri gerçek hayatta da kendilerine aitmiş hissi veriyorlar. Arada bire de olsa CalSci&#8217;daki fizikçi-kozmolojist Larry Fleinhardt rolündeki Peter MacNicol&#8217;u izlemek çok zevkli. Konuşma stili, mimikleri, esprileri kendine has tarzı son derece güzel ve eğlenceli, ayrı bir hava katıyor. Diğer oyunculara da hakkını vermek lazım, hiç aykırı durmuyorlar.

Tüm bu sebeplerden ötürü olsa gerek, dizi Amerikada Cuma akşamları en fazla izlenen şovlardan biri haline gelmiş. Ayrıca Nicolas Falacci ve Cheryl Heuton 2006 yılında Carl Sagan Award for Public Understanding of Science, 2007&#8217;de ise National Science Board&#8217;s Public Service Award gibi ödülleri ve daha fazlasını kazanmışlar. Eğer bu aralar izleyecek bir şey bulamıyorum, bu yazıda geçenler bana uyuyor diyorsanız, Numb3rs bir göz atmaya değer.