---
title: Cep Telefonlarıyla iyi Fotoğraf Çekmek için Tavsiyeler
author: Alper
type: post
date: 2016-04-13T11:53:38+00:00
url: /cep-telefon-fotograf-cekmek/
featured_image: /wp-content/uploads/2016/04/cep-telefon-fotograf-cekmek-100x100.jpg
categories:
  - Fotoğraf
  - Mobil
tags:
  - fotoğraf çekim tekniği
  - fotoğrafçılık

---
Bu yazıda günümüz dijital çağında **cep telefonlarıyla iyi fotoğraf çekmek** için çeşitli tavsiyelerde bulunmaya çalışıyoruz.

Cep telefonları hayatımıza gireli oldukça uzun bir zaman oldu ancak ilk çıktığı zamanlardan bugüne gelindiğinde artık cep telefonlarının evrim geçirip bir bilgisayara dönüştüğünü söyleyebiliriz. Eklenen bir sürü yeni özellik sayesinde akıllanan cep telefonlarının sadece konuşmaya yarayan fonksiyonları günümüzde hem fotoğraf hem de video çeken bir yapıya büründü.

Günümüzde artık anı yakalayan, çektiğiniz fotoğraflara filtreler uygulayabileceğiniz cep telefonları birer akıllı telefona dönüştü. Biz de bu yazıda sizlere cep telefonlarıyla iyi fotoğraf çekmek için tavsiyelerde bulunup bu dijital cihazları nasıl daha efektif kullanabileceğinize bakalım.

## Cep Telefonlarıyla iyi Fotoğraf Çekmek için Öneriler

<img class="alignnone wp-image-15927 size-full" title="Cep Telefonlarıyla iyi Fotoğraf Çekmek için Tavsiyeler" src="https://www.murekkep.org/wp-content/uploads/2016/04/cep-telefon-fotograf-cekmek.jpg" alt="Cep Telefonlarıyla iyi Fotoğraf Çekmek için Tavsiyeler" width="950" height="633" srcset="https://www.murekkep.org/wp-content/uploads/2016/04/cep-telefon-fotograf-cekmek.jpg 950w, https://www.murekkep.org/wp-content/uploads/2016/04/cep-telefon-fotograf-cekmek-768x512.jpg 768w, https://www.murekkep.org/wp-content/uploads/2016/04/cep-telefon-fotograf-cekmek-400x267.jpg 400w, https://www.murekkep.org/wp-content/uploads/2016/04/cep-telefon-fotograf-cekmek-50x33.jpg 50w, https://www.murekkep.org/wp-content/uploads/2016/04/cep-telefon-fotograf-cekmek-125x83.jpg 125w, https://www.murekkep.org/wp-content/uploads/2016/04/cep-telefon-fotograf-cekmek-300x200.jpg 300w" sizes="(max-width: 950px) 100vw, 950px" /> 

Hatırlarsanız eskiden cep telefonlarının kameralarını neredeyse hiç kullanmazdık. Ancak günümüzde artık birçok insan fotoğraf makineleri yerine akıllı telefonlarını günlük yaşamlarına entegre ediyorlar. Megapiksel olarak yüksek çözünürlüklü bir kameraya sahip sayısız akıllı telefon sayabiliriz. Bunu bir başka yazıya bırakıp şimdi cep telefonlarıyla iyi fotoğraf çekmek için önerilerimizi sıralayalım.

### Telefonu iki elle tutun!

Genel kabul görmüş tutma hareketi maalesef tek eldir. Telefon dik bir şekilde ve tek elle tutularak, diğer elin işaret parmağı deklanşör butonuna dokunacak şekilde hareket eder.

Maalesef tek elle çekim yaparken telefonu ve dolayısıyla görüntüyü titretme ve dengeleme konusunda sıkıntı yaşarız. Bu da fotoğraflarımızda netlik kaybı yaşamamıza sebep olur. Kısaca bulanık fotoğraf elde ederiz. Bu yüzden kolları vücutta sabitleyerek çift elle akıllı telefonlarımızı tutalım. Hatta mümkünse genellikle boydan değil de landscape (<a href="https://www.turknikon.com/manzara-fotografi-23624" target="_blank" class="broken_link">manzara fotoğrafı</a> çeker gibi) yan tutarak çekim yapalım.  Böylelikle daha verimli ve güzel sonuçlar elde edeceğinizi düşünüyoruz.

### Telefonunuzun Dijital Zoom Özelliğini Kullanmayın!

Cep telefonları hayatımıza büyük kolaylık getirdi. Ancak fotoğraf çekimlerinde bu durum hareketsizlik olarak karşımıza çıkıyor. Cep telefonlarıyla iyi fotoğraf çekmek için dijital zoom yapmaktan kaçınmalıyız. Çünkü dijital zum her ne kadar sizi görüntüye yakınlaştırsa da görselin megapiksel olarak çözünürlüğünü düşürmektedir. Bu yüzden fotoğrafın kalitesi düşer ve netlik kayıpları yaşarsınız. Fotoğraflarınızı çekerken objeye kendiniz hareket ederek yakınlaşın ve imkanınız varsa zoom yapmayın.

<img class="alignnone wp-image-15928 size-full" title="Cep Telefonlarıyla iyi Fotoğraf Çekmek için Öneriler" src="https://www.murekkep.org/wp-content/uploads/2016/04/cep-telefon-fotograf-cekmek-tavsiye.jpg" alt="Cep Telefonlarıyla iyi Fotoğraf Çekmek için Öneriler" width="800" height="475" srcset="https://www.murekkep.org/wp-content/uploads/2016/04/cep-telefon-fotograf-cekmek-tavsiye.jpg 800w, https://www.murekkep.org/wp-content/uploads/2016/04/cep-telefon-fotograf-cekmek-tavsiye-768x456.jpg 768w, https://www.murekkep.org/wp-content/uploads/2016/04/cep-telefon-fotograf-cekmek-tavsiye-400x238.jpg 400w, https://www.murekkep.org/wp-content/uploads/2016/04/cep-telefon-fotograf-cekmek-tavsiye-50x30.jpg 50w, https://www.murekkep.org/wp-content/uploads/2016/04/cep-telefon-fotograf-cekmek-tavsiye-125x74.jpg 125w, https://www.murekkep.org/wp-content/uploads/2016/04/cep-telefon-fotograf-cekmek-tavsiye-300x178.jpg 300w" sizes="(max-width: 800px) 100vw, 800px" /> 

### Altın Orana Dikkat Edin!

<a href="https://www.turknikon.com/fotograf-terimleri" target="_blank" class="broken_link">Fotoğrafçılıktaki temel kuralları</a> cep telefonlarıyla fotoğraf çekerken de unutmayın. Genel olarak altın orana dikkat edin. Kısaca 1/3 kuralı olarak da adlandırılan bu kural da kafanızda oluşturduğunuz fotoğrafı üç parçaya bölün. Sizin için net olan objeyi telefonun tam ortasına değil de bu kurala göre farklı noktalarda konumlandırın. Böylelikle göze daha hoş gelen kompozisyonlar üretebileceksiniz.

### Işığı kullanın, bakış açınızı geliştirin!

İyi <a href="https://www.turknikon.com/fotograf-cekim-teknikleri" target="_blank" class="broken_link">fotoğraf çekmeyi öğrenmek</a> zaman ister. Sabırlı olmayı ve bu süre içerisinde devamlı öğrenmekle beraber, deneme yanılma yoluyla bol bol fotoğraf çekmenizi gerektirir. Bakış açınız oturana kadar, kadrajınız, konunun bütünlüğü, fotoğraf karesindeki öğeler dağınıklık gösterebilir.

Işığı iyi kullanın. Eğer ışık varsa kameranızın sensörü de o ışığı doğru kullanmak isteyecektir. Mutlaka ışığın nerden geldiğine bakın. Bu kimi zaman doğal ışık tabir ettiğimiz güneş ışığından kaynaklanabilir, kimi zaman da yapay olarak bir lambadan yansıyabilir. Işığın çekmek istediğiniz fotoğrafa nasıl yansıdığına bakın.

### Alan derinliğini kullanın!

<a href="https://www.turknikon.com/alan-derinligi-nedir-dof-20956" target="_blank" class="broken_link">Alan derinliği</a>, üzerinde odaklama yapılan objenin, kişinin ya da fotoğraflanan konunun önünde ve arkasında oluşan netlik sahasıdır. Fotoğrafın arka planındaki objelerin tamamen kaybolması durumuna <a href="https://www.turknikon.com/bokeh-nedir-7035" target="_blank" class="broken_link">Bokeh</a> deniyor.

Konuya olan uzaklık alan derinliğini etkileyen en önemli unsurlardan birisidir. Konuya yaklaştıkça alan derinliği azalır. Yani fotoğrafını çektiğimiz objeye ne kadar yakınlaşırsak o kadar alan derinliği elde ederiz. Akıllı cep telefonunuzla bokeh içeren bir fotoğraf oluşturmak için objeye yakınlaşabilirsiniz.

Cep telefonlarıyla iyi fotoğraf çekmek için önerilerimizi umarız beğenmişsinizdir. Elbette bir fotoğrafı çektikten sonra kamera ayarlarının içindeki çeşitli hazır özellikleri kullanabilirsiniz. HDR, Sepya, monokrom gibi efekt özellikleri anında fotoğrafınızın görünümünü değiştirecektir.

Ek olarak App Store veya Google Play üzerinden indireceğiniz fotoğraf düzenleme uygulamaları sayesinde fotoğraflarınıza efekt verebilir ve fotoğraflarınızı istediğiniz gibi şekillendirebilirsiniz.