---
title: Mürekkep.Org Değişiklikler
author: Alper
type: post
date: 2009-02-20T19:47:00+00:00
url: /murekkeporg-degisiklikler/
dsq_thread_id:
  - 956271804
categories:
  - Google
tags:
  - tema

---
[Mürekkep.Org][1] olarak yayın hayatımıza 2006 yılının son çeyreğinde başladık. Alper Orus, Fatih Arslan ve Serkan Çalış olarak 3 kişi kurduğumuz ve &#8220;**İnternet Yaşam Rehberiniz**&#8221; olarak isimlendirdiğimiz sitemizde bugüne kadar **500**&#8216;e yakın yazı yazmışız. **1500**&#8216;e yakın onayladığımız yorum gelmiş ve **500.000** tekil ziyaretçiyi ağırlamışız. Amatör bir şekilde başlayan ve bugünlere gelen süreçte emeği geçen herkese bu vesileyle teşekkür etmek gerektiğini düşünüyorum. 

Yazının başlangıcı sanki veda gibi gözükse de tam tersini içeriyor. **Mürekkep.Org** üç kişiden dört kişiye yükseldi. Hizmet aldığımız [Dreamhost][2] üzerinde artık yeni bir alt alan barındırıyoruz. Aynı zamanda bir Mürekkep yazarı olan **Ezgi Akaoğlu**&#8216;nun felsefe, edebiyat, kitap, müzik ve gezi yazılarından oluşan kişisel sitesi dopdolu bir şekilde yayın hayatına başladı. Kendine özgü teması ve yazılarıyla Ezgi&#8217;nin Günlüğü&#8217;nde çok değişik tatlar alacağınızı düşünüyoruz. 

Mürekkep.Org&#8217;u yakından takip edenler sitenin çehresinde meydana gelen değişikliklerin farkına varmışlardır. Bu değişim vakit buldukça devam edecek. Mürekkep temasını en son 2007 sonlarında değiştirmişiz. Artık 3. versiyonuna merhaba diyen temada dikkatinizi çekecek en büyük değişiklik logo kısmında gerçekleşti. Yukarıda gördüğünüz mürekkep saçan yaratık ve aynı zamanda bundan sonraki maskotumuz aslında <a href="https://www.imdb.com/title/tt0347149/" target="_blank">Howl&#8217;s Moving Castle</a>&#8216;daki ateş cini <a href="https://en.wikipedia.org/wiki/Calcifer" target="_blank">Calcifer</a>&#8216;den başkası değil. Bundan sonra hem logomuzda hem de [favicon][3]{.broken_link} olarak hergün Mürekkep üzerinden sizlere merhaba diyecek. Calcifer&#8217;in ve Mürekkep.Org yazısının oluşturulmasını sağlayan ve desteğini esirgemeyen **Onur Ünal**&#8216;a ne kadar teşekkür etsek azdır. Bu kadar amatörce uğraştığımız bir ortamda bize çok profesyonel bir alan ortaya çıkarttı. [Mürekkep][4] kendisine her zaman **teşekkür** edecektir. 

Ufak oynamalarla temanın biraz daha şekillenmesi gerekiyor. Bizi takip edenlerden yeni temamızla, logomuzla ilgili yorumlarını ve eleştirilerini özellikle bekliyoruz. Ve son olarak artık bizi <a href="https://twitter.com/murekkep" target="_blank">Twitter</a> üzerinden de takip edebileceğinizi belirtmek isteriz.

 [1]: https://www.murekkep.org
 [2]: https://www.dreamhost.com/r.cgi?259237
 [3]: https://www.murekkep.org/favicon-nedir-781
 [4]: https://www.murekkep.org/hakkinda