---
title: Jaiku Micro Blog Servisi Artık Açık Kaynak
author: Alper
type: post
date: 2009-03-16T13:51:02+00:00
url: /jaiku-micro-blog-servisi-artik-acik-kaynak/
post-thumb:
  - https://www.murekkep.org/mini/jaikum.jpg
  - https://www.murekkep.org/mini/jaikum.jpg
categories:
  - Teknoloji
tags:
  - açık kaynak
  - sosyal medya

---
Micro Blog servisi olarak hizmet veren Jaiku, Google tarafından 2007 sonlarında satın alındığında [mobil dünyaya hazırlık][1] olarak yorumlanmıştı. 

[Google][2] tarafından alındıktan sonra Jaiku için aradan geçen zaman dilimi bulunduğu micro blog dünyası açısından pek parlak olmadı. Bunu Twitter&#8217;ın aynı zaman zarfındaki büyüme oranına göre rahatlıkla yorumlayabiliriz. Sene başında [Google bazı servislerini kapatıyor][3] diye duyurmuştuk. Google Notebook, Catalog gibi Jaiku&#8217;da bu kapanacak servislerin arasında gözüküyordu. <!--more-->

Ancak Google bu konuda fikir değiştirmiş olacak ki Jaiku&#8217;yu önce [Google App Engine üzerine taşıdı][4]. Ve son olarak geliştiriciler için Jaiku kaynak kodunu [Apache Licence 2.0][5] ile açtı. Jaiku kodu artık [JaikuEngine][6] adı altında Google Code Proje sayfasında sunuluyor. Böylelikle isteyen geliştirici Google App Engine üzerinden kendi Jaiku motorunu oluşturup çalıştırabilir hale geliyor. 

**Jaiku** için durum böyle. Bundan sonrası için Jaiku&#8217;nun bir **microblog** servisi olarak ve hepsinden önemlisi açık kaynaklı olarak nasıl bir yol izleyeceğini göreceğiz.

[JaikuEngine is now open source!][7]

 [1]: https://www.murekkep.org/mobil-dunyaya-hazirlik-jaiku-artik-googlea-ait-457
 [2]: http://www.google.com.tr
 [3]: https://www.murekkep.org/google-bazi-servislerini-kapatiyor-825
 [4]: http://jaikido.blogspot.com/2009/03/jaiku-is-now-served-from-app-engine.html
 [5]: http://www.apache.org/licenses/LICENSE-2.0
 [6]: http://code.google.com/p/jaikuengine
 [7]: http://jaikido.blogspot.com/2009/03/jaikuengine-is-now-open-source.html