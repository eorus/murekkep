---
title: Nedir Bu Facebook Graph Search? Nasıl Çalışır?
author: bkazar
type: post
date: 2013-01-17T09:53:06+00:00
url: /nedir-bu-facebook-graph-search-nasil-calisir/
featured_image: /wp-content/uploads/2013/01/Facebook-Graph-Search-100x100.jpg
categories:
  - Sosyal
tags:
  - facebook

---
Facebook’un dün yaptığı toplantıda kendi markasıyla yeni bir telefon modeli tanıtabileceği ihtimalleri ortalığı çalkalıyordu. Fakat öğrendik ki Facebook daha farklı bir yenilik planlamış. **Facebook Graph Search** gerçekten büyük bir yenilik. Bunun nedeni şu anda bulunan arama sistemlerinden farklı olması ve Facebook’a yeni geliştirmeler eklemesi. Bu Facebook Graph Search nedir, nasıl çalışır biraz daha derinlere inelim.

**Facebook Yalnızca Graph Search Sonuçlarını Gösteriyor**

Bilmeniz gereken ilk şey Facebook Graph Search’ün web arama motoru olmadığı. Google üzerinde yaptığınız aramalarla alakası yok. Bu Facebook ağı içindeki insanlara ve bilgiye ulaşmak için geliştirilmiş. Özellikle **Open Graph** yani Facebook’un kullandığınız uygulamaları, yorum yaptığınız fotoğrafları, dinlediğiniz müziği dünya çapında paylaştığı bir ağ üzerindeki verilerden faydalanıyor.

### Yine De Web Arama Sonuçlarını Sunuyor

Tabi ki Graph Search aradığınız her şeyi Facebook’tan sunmuyor. Eğer aradığınız kelimelerle Facebook ne yapacağını bilemezse, **Bing üzerindeki arama sonuçlarını** da buraya yansıtıyor.  Google seçilmemesi için belirtilen nedenler arasında Graph Search, Google’ın ulaşamadığı verilere ulaşması ve Bing arama motorunun **Google+** filtresinden geçirilmeden verilere ulaşabilmesi.

<p style="text-align: center;">
  <img class=" wp-image-11027 aligncenter" alt="Facebook-Graph-Search" src="https://www.murekkep.org/wp-content/uploads/2013/01/Facebook-Graph-Search.jpg" width="665" height="374" srcset="https://www.murekkep.org/wp-content/uploads/2013/01/Facebook-Graph-Search.jpg 950w, https://www.murekkep.org/wp-content/uploads/2013/01/Facebook-Graph-Search-400x224.jpg 400w, https://www.murekkep.org/wp-content/uploads/2013/01/Facebook-Graph-Search-50x28.jpg 50w, https://www.murekkep.org/wp-content/uploads/2013/01/Facebook-Graph-Search-125x70.jpg 125w, https://www.murekkep.org/wp-content/uploads/2013/01/Facebook-Graph-Search-300x168.jpg 300w, https://www.murekkep.org/wp-content/uploads/2013/01/Facebook-Graph-Search-542x305.jpg 542w" sizes="(max-width: 665px) 100vw, 665px" />
</p>

### Temel Alanlara Odaklanmış Arama

Graph Search temel olarak; İnsanları, Fotoğrafları, Yerleri ve İlgi Alanlarını bulmaya odaklanmış. Facebook’un verdiği örneğe göre “Doktorlar tarafından izlenen TV şovlarını” arayabiliyorsunuz. Ya da İstanbul’da yaşayan kız arkadaşlarınızın paylaştığı köpek fotoğraflarını aratabiliyorsunuz. Yani aslında Facebook üzerinde bulunan her bilgiyi harmanlayıp önünüze serebiliyor bu yeni arama çubuğu.

### İşler Biraz İlişki Sitesine Dönmüş

Aslında Facebook Graph Search ile gelen özellikler birazcık ilişki ve eş bulma sitelerini andırıyor. “Bana 25km mesafede oturan, sarı saçlı, orta boylu ve kedilerden hoşlanan bekar bayanlar” şeklinde bir aramayı mümkün kılıyor. Yani tam olarak böyle olmasa da aynı şehirde yaşadığınız, bekar ve kedilerden hoşlanan arkadaşlarınızın arkadaşlarını arayabiliyorsunuz. Artık hayal gücünüze kalmış gerisi.

Sonuç olarak Graph Search Facebook alt yapısını iyice bir araya toparladığından geleceği parlak duruyor. Facebook’un dediğine göre Open Graph anlık olarak tüm yorumları, beğenileri, paylaşımları listeleyebiliyor.