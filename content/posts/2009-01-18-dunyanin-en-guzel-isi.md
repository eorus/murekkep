---
title: Dünyanın En Güzel İşi
author: Alper
type: post
date: 2009-01-18T15:24:19+00:00
url: /dunyanin-en-guzel-isi/
dsq_thread_id:
  - 959207801
categories:
  - Kültür Yaşam

---
Başlık ne kadar doğru bilemiyorum. Çünkü zevkler kişiden kişiye değişir. Ya da hepimizin dilinde olan zevkler ve renkler tartışılmaz sözünü söyleyebiliriz. **Dünyanın En Güzel İşi** olarak lanse edilen ve şu anda başvuruları devam eden Ada Bekçiliğinden (**Island Caretaker**) bahsediyorum. Eğer duymadıysanız ana sayfası burası. <a href="http://www.islandreefjob.com/" target="_blank">Island ReefJob</a>. <!--more-->

İlk duyduğumda aklımdan geçenler şöyle oldu. Hiç uçağa binmeden ya da bindiğiniz uçağın ıssız bir adaya düşmesine gerek kalmadan isteyerek gideceğiniz bir yer olduğunu söyleyebilirim. The Others olarak tabir edilen kişiler tarafından rahatsız edilmiyorsunuz. Ya da adada daha önce deneyler yapmış Dharma isimli bir kuruluş bulunmuyor. Her tarafınız yara bere içindeyse ya da felçli iseniz bu ada sizi iyileştirmiyor. :) Lost&#8217;un başlamasına bir hafta kaldığından olsa gerek ister istemez böyle kendimi kaptırmıştım. Neyse başvuruları devam eden bu dünyanın en güzel işi hakkında bilgi vermek gerekirse;

İş Avustralya&#8217;nın Hamilton Adası&#8217;nda ada bekçiliği ile ilgili ama bu bizim eskilerde bildiğimiz mahalle aralarında gezen bekçilerden olmuyor. Ada bekçiliği görevinizin içerisinde Büyük Mercan Resifi&#8217;nin 600 civarındaki adasının durumu hakkında iki haftada bir internet günlüğüne yazı yazmanız gerekiyor. Yani bloglayacaksınız. Balinaları gözlemleyecek, deniz kaplumbağalarını besleyeceksiniz. Günde toplam 12 saat çalışılacak bu iş 6 ay sürecekmiş. Bu süre sonunda alacağınız para garanti. 150 bin dolar. Adanın nüfusu 5000 kişi. Sizin kalacağınız bölge adanın manzarası en güzel yerlerinden birisi olacak. 3 odalı evinizde kira ödemeden internet bağlantısı ve tüm ekipmanlarınız olarak yaşayacaksınız. 

Başvurular 22 Şubat&#8217;ta sona eriyormuş. İlk etapta başvurular sonucu uygun bulunan 11 kişi adaya getirilerek kendi aralarında yarıştırılacak ve uygun bulunan kişi işi almış olacak. İstenilen şartlar ise yüzme bilmek, dalış yapabilmek, ingilizce konuşmak ve internet kullanabilmek. 

Özellikle son dönemde küresel olarak yaşanan ekonomik kriz düşünüldüğünde bu kadar kısa vadede ve bu şartlarda geçici bir işe sahip olmak muhtemelen herkesin isteyebileceği birşeydir. Herhalde &#8220;Dünyanın en güzel işi&#8221; tanımı bu kadar cazip olmasından kaynaklanıyordur. 

Ya sizce bu iş gerçekten dünyanın en güzel işi mi?