---
title: Public Fox Firefox Eklentisi
author: Alper
type: post
date: 2007-02-05T19:01:13+00:00
url: /public-fox-firefox-eklentisi/
dsq_thread_id:
  - 197136522
categories:
  - Masaüstü
tags:
  - firefox
  - yazılım

---
Genel ortamlarda Firefox kullanıyorsanız ve ayarlarınızın değişmemesi konusunda hassas bir duruma sahipseniz, Public Fox isimli, boyutu 19 kb kadar olan firefox eklentisi kullanmanız oldukça faydalı olacaktır. 

Public Fox eklentisi Firefox ortamını başka insanlarla ortak paylaşma durumunda ayarlarınız üzerinde tam olarak kontrol sağlıyor. İndirme yöneticisini kitlemek, böylelikle diğer kullanıcıların firefox kullanarak webden indirme yapmamalarını sağlıyor. Bunun yanısıra eklenti yöneticisi kısmına erişimi kitliyor. 

Firefox özelliklerine erişimi engelliyor ve &#8220;about:config&#8221; kısmına girmeyi kapatıyor. Ve yerimlerinin yönetimine girme, yerimi ekleme ve kaldırma özelliklerini devre dışı bırakıyor. Bütün bu özelliklerin kısıtlanmasını tek bir şifre girerek belirleyebiliyorsunuz. **Public Fox** çalışan bir Firefox&#8217;ta ilgili özellikleri sizin kullanmanız gereken bir durum oluştuğunda şifrenizi girmenizi istiyor.