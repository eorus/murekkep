---
title: Mevlana ve Hacı Bektaş Veli
author: Alper
type: post
date: 2006-12-12T00:24:34+00:00
url: /mevlana-ve-haci-bektas-veli/
dsq_thread_id:
  - 197136231
categories:
  - Kültür Yaşam

---
Bir adam kötü yoldan para kazanıp bununla kendisine bir inek alır. Neden sonra, yaptıklarından pişman olur ve hiç olmazsa iyi birşey yapmış olmak için bunu Hacı Bektaş Veli&#8217;nin dergahına kurban olarak bağışlamak ister. O zamanlar dergahlar aynı zamanda aşevi işlevi görüyordu. Durumu Hacı Bektaş Veli&#8217;ye anlatır ve Hacı Bektas Veli helal değildir diye bu kurbanı geri çevirir. Bunun üzerine adam mevlevi dergahına gider ve aynı durumu Mevlana&#8217;ya anlatır. Mevlana ise bu hediyeyi kabul eder. Adam aynı şeyi Hacı Bektaş Veli&#8217;ye de anlattığını ama onun bunu kabul etmemiş olduğunu söyler ve Mevlana&#8217;ya bunun sebebini sorar.<!--more-->

Mevlana şöyle der: &#8211; Biz bir karga isek Hacı Bektaş Veli bir şahin gibidir. Öyle her leşe konmaz. O yüzden senin bu hediyeni biz kabul ederiz ama o kabul etmeyebilir.

Adam üşenmez kalkar Hacı Bektaş Dergahı&#8217;na geri gider ve Hacı Bektaş Veli&#8217;ye, Mevlana&#8217;nın kurbanı kabul ettiğini söyleyip bunun sebebini bir de Hacı Bektaş Veli&#8217;ye sorar.

Hacı Bektaş da şöyle der: &#8211; Bizim gönlümüz bir su birikintisi ise Mevlana&#8217;nın gönlü okyanus gibidir. Bu yüzden, bir damlayla bizim gönlümüz kirlenebilir ama onun engin gönlü kirlenmez. Bu sebepten dolayı o senin hediyeni kabul etmiştir.