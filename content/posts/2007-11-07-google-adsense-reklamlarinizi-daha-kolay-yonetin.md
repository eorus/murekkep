---
title: 'Google Adsense : Reklamlarınızı Daha Kolay Yönetin'
author: Alper
type: post
date: 2007-11-07T18:15:38+00:00
url: /google-adsense-reklamlarinizi-daha-kolay-yonetin/
dsq_thread_id:
  - 964365738
categories:
  - Google

---
Websitesi olanlar ve üzerinde reklam yönetimi olarak [Google][1] reklamlarını kullananlar bilirler. [Google Adsense][2] olarak geçen bu reklam sisteminde belirli kodları sitemizin istediğimiz yerinde yayınlarız. Enine, boyuna, metin içeren ya da resim olarak boy boy, çeşit çeşit türleri vardır. Her **reklam** şekli için ayrı bir kod üretilir. Sitemizin renklerine uyumlu olması için kenarlıkları, arkaplanı, link rengini şekillendirebiliriz. Ve bunu her yaptığımızda oluşturulan kod değişir. Sitemizde gözükmesini istiyorsak mevcut kod ile değiştirmemiz gerekmektedir. Tabi bu artık düne kadar geçerliydi. Dün itibariyle **Google Adsense** ekibi reklamlar için merkezi yönetim sistemini devreye soktu.

Buna göre artık &#8220;**Adsense Kurulum**&#8221; kısmından &#8220;**Reklamları Yönet**&#8221; yaptığınızda merkezi reklam yönetim kısmına ulaşabiliyorsunuz. Buradan yapabileceklerinizi ise kısaca sıralayalım :<!--more-->

  * Mutlaka yeniden adsense kodlarınızı oluşturmanıza gerek yok. Halihazırda sitenizde bulunan kodu kullanabiliyorsunuz. Tek yapmanız gereken &#8220;içeri aktar&#8221; linkine tıklayıp sitenizde yer alan adsense kodunu yerleştirmek ve ona artık takip edebileceğiniz bir isim vermek.
  * Burada yer alan reklamı düzenlemek için girdiğinizde bulunduğu kanal dahil tüm renklerini ve stilini değiştirebiliyorsunuz.
  * Değişiklikler hemen yansımıyor. Yansıması için 10 dk kadar süre geçmesi gerekiyor. Tabi değiştirdiğiniz reklamı görüntülemek istiyorsanız bir önizleme linki mevcut kılınmış.
  * Mevcut adsense kodunda sadece boyutunu değiştiremiyorsunuz. Yani eğer 160&#215;600 şeklinde bir banner söz konusu ise ve siz bunu 336&#215;280 yapmak istiyorsanız bunun için yeni bir adsense oluşturmanız gerekiyor.
  * Burada oluşturulan adsense kodlarını silmek mümkün değil. Aktif bir adsense kodunun kaza ile silinmesini önlemek amacıyla şöyle birşey düşünülmüş. 7 gün boyunca herhangi bir sayfa etkisi yaratmayan (impressions) adsense kodları otomatik olarak inaktif oluyorlar. Bunu da inaktif adsenseleri göster kısmından görüntüleyebiliyorsunuz.

Teknoloji hayatı kolaylaştırmak için varsa Google birçok konuda bunu yapıyor. O yüzden bu tarz gelişmeleri seviyorum. Ayrıntılara [Adsense Blog][3] sayfasından bakabilirsiniz.

 [1]: https://www.murekkep.org/konu/web-uygulamalari-ve-internet/google
 [2]: https://www.google.com/adsense
 [3]: https://adsense.blogspot.com/2007/11/simplified-ad-management-is-rolling-out.html