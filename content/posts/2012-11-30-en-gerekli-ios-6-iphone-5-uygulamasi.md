---
title: En Gerekli 4 iOS 6 (iPhone 5) Uygulaması
author: bkazar
type: post
date: 2012-11-30T20:48:43+00:00
url: /en-gerekli-ios-6-iphone-5-uygulamasi/
featured_image: /wp-content/uploads/2012/11/app1-100x100.jpg
dsq_thread_id:
  - 952023799
categories:
  - Mobil
tags:
  - ipad
  - iphone

---
**iOS 6** ve _iPhone 5_ tanıtıldığı ilk günden beri tüm dünyanın ilgisini üzerine toplayan iki Apple ürünü oldu. Herkes ellerindeki iOS cihazlarına iOS 6 yükledi ve bu yeni sürümü kullanmaya başladı. Doğal olarak yeni sürümün ardından yeni ve daha entegre olmuş uygulamalar gerekti. Mobil uygulama geliştiricileri özellikle iPhone 5 uzun ekranına sığacak uygulamaları geliştirmek için zamana karşı bir yarış içerisine girdiler. Biz de [sim kilitsiz iPhone 5][1]{.broken_link} satılmaya başlamasının üzerine yeni alacağınız **iPhone 5 cihazınız ile kullanmanız gereken 4 mobil uygulamanın** bir listesini hazırladık. Bu listedeki _iPhone 5 uygulamalarının_ bazıları uzun ekranın avantajlarını kullanırken bazıları da Apple tarafından değiştirilen ayarları size bir artı olarak kazandırmayı amaçlıyor.

### iPhone 5 YouTube Uygulamasını Geri Alın

<img class="alignright  wp-image-9493" title="youtube-iphone-5" src="https://www.murekkep.org/wp-content/uploads/2012/11/youtube-266x400.jpg" alt="youtube-iphone-5" width="160" height="240" srcset="https://www.murekkep.org/wp-content/uploads/2012/11/youtube-266x400.jpg 266w, https://www.murekkep.org/wp-content/uploads/2012/11/youtube-33x50.jpg 33w, https://www.murekkep.org/wp-content/uploads/2012/11/youtube-83x125.jpg 83w, https://www.murekkep.org/wp-content/uploads/2012/11/youtube.jpg 320w" sizes="(max-width: 160px) 100vw, 160px" /> YouTube, Google tarafından satın alındığı için Apple artık iOS 6 cihazlarında YouTube uygulamasını default olarak sunmuyor. Tabi ki bu şirketler açısından mantıklı bir hareket ancak kullanıcıların düşünülmemiş olması ilginç. Her neyse bu sorunun çözümü de gayet kolay. **iPhone 5** kullanıcılarının işlerini kolaylaştıracak bir uygulama olan YouTube iPhone 5 aldığınızda ilk yüklenecekler arasında yer alıyor. iTunes App Store üzerinden ücretsiz olarak indirebileceğiniz YouTube ile videoları çok daha rahat izleyebileceksiniz. Ayrıca YouTube _iPhone 5 uygulaması_ üzerinden video paylaşımı da hala sunulan bir hizmet.

### iPhone 5 için Optimize Edilmiş Facebook

iOS 6 ile gelen en büyük yeni özellik Facebook’un işletim sistemine çok daha derin şekilde entegre olmuş olması. iOS 5 ile Twitter entegrasyonunu yapan Apple şimdi Facebook için de aynı taktiği uygulamış. Facebook paylaşım özelliklerine iOS 6 ile çok rahat ulaşabiliyorsunuz fakat birçok Facebook özelliğini kullanmak için yine bir _Facebook mobil uygulamasına_ ihtiyacınız var. Facebook mobil uygulama geliştiricileri bunu düşünmüş olacak ki iOS 6 ve [iPhone 5 için Facebook 5.2.2][2]{.broken_link} sürüm güncellemesi yayınlandı. **Mobil uygulama** geliştiricileri iPhone 5 ile gelen daha geniş ekrana uyumlu olarak çalışabilen bir sürüm yapmakla kalmadılar aynı zamanda bu yeni Facebook app sürümüyle fotoğraflar daha çabuk görüntülenebiliyor ve bildirimler telefonunuza daha hızlı ulaşıyor. Görsel olarak da eski Facebook mobil uygulamasından daha gelişmiş bir tasarım söz konusu. Son olarak da iPhone 5 4G LTE özelliklerini de kullanan _Facebook mobil app_ size daha hızlı bir Facebook deneyimi yaşatacak.

### iPhone 5 iPhoto, iMovie ve Garage Band Olmadan Olmaz

<img class="alignleft  wp-image-9494" title="iphoto" src="https://www.murekkep.org/wp-content/uploads/2012/11/iphoto-305x400.jpg" alt="iphoto" width="244" height="320" srcset="https://www.murekkep.org/wp-content/uploads/2012/11/iphoto-305x400.jpg 305w, https://www.murekkep.org/wp-content/uploads/2012/11/iphoto-38x50.jpg 38w, https://www.murekkep.org/wp-content/uploads/2012/11/iphoto-95x125.jpg 95w, https://www.murekkep.org/wp-content/uploads/2012/11/iphoto.jpg 367w" sizes="(max-width: 244px) 100vw, 244px" /> 

iPhoto, iMovie ve Garage Band muhtemelen Apple tarafından üretilen gelmiş geçmiş en iyi mobil uygulamalardır. Geçtiğimiz yıl iPad 2 ve iPhone 4S işlem gücünü göstermek üzere piyasaya sürülen bu üçlü şimdi iPhone 5 ile kullanılmak için optimize edildi. Yeni 4 inç boyutundaki ekrana uyum sağlayan uygulamalarla artık daha geniş bir alana sahip oluyorsunuz. Bu da daha fazla detaya ve daha rahat çalışmaya yardımcı olan bir özellik. Uygulamalar güncel sürümleriyle birkaç farklı, yeni yeteneğe kavuşmuşlar. iPhoto için konuşacak olursak, iPhone 5 yeni, güçlendirilmiş bir kameraya sahip. Apple geliştiricileri de iPhoto uygulamasını 36.5 megapiksel boyutundaki fotoğrafları işleyebilecek güçte yapmış. Ayrıca uygulama bir sürü hata düzeltmesi de sağlıyor.

iMovie eklentileri ise nispeten daha az ancak yeni özellikler eklenmesi hoş olmuş. Yeni donanımsal geliştirmeler ve yazılımın güçlendirilmesi ile en dikkat çeken yeni özellik 1080p HD videoları YouTube, CNN iReport, Vimeo ve Facebook’a upload edebilmeniz. Bunu iPhone 5 ile gelen güçlü 4G radyosuyla birleştirdiğinizde videolarınızın internete çok daha hızlı ve yüksek kaliteyle gönderilebileceğini görmek güzel. Son olarak Garage Band da iPhone 5 ve iOS 6 için gelen güncellemelerde nasibini almış. Bu uygulamanın güncellemesi belki de en iyi kişiselleştirme yeteneğine sahip. iPhone 5 ile Garage Band kullanarak kendinize özel telefon melodileri kaydedebiliyorsunuz.

### iPhone 5 Kamerası ile Fotoğraflar ve Videolar Çekin

<img class="alignright  wp-image-9495" title="cameraawesome" src="https://www.murekkep.org/wp-content/uploads/2012/11/cameraawesome-266x400.jpeg" alt="cameraawesome" width="213" height="320" srcset="https://www.murekkep.org/wp-content/uploads/2012/11/cameraawesome-266x400.jpeg 266w, https://www.murekkep.org/wp-content/uploads/2012/11/cameraawesome-33x50.jpeg 33w, https://www.murekkep.org/wp-content/uploads/2012/11/cameraawesome-83x125.jpeg 83w, https://www.murekkep.org/wp-content/uploads/2012/11/cameraawesome.jpeg 320w" sizes="(max-width: 213px) 100vw, 213px" /> iPhone 5 aslında yalnızca boyutsal bir değişiklikle karşımıza çıkmadı. Aynı zamanda donanımsal özellikleri de bir üst seviyeye taşınmış olarak geldi. iPhone 5 kamerası, bu güne kadar hiçbir iOS cihazda görmediğimiz kadar yüksek çözünürlüğe ve kaliteye sahip. iOS 6 ile gelen Apple Photo Stream mobil uygulaması ile de güçlü iPhone 5 kamerası ile çektiğiniz fotoğrafları internet üzerindeki herkesle paylaşabiliyorsunuz. Elinizin altındaki cihazla çektiğiniz harika, yüksek kaliteli fotoğrafları görünce muhtemelen fotoğrafa merak salacaksınız.

Fakat ne olursa olsun iPhone 5 kamerası ancak kamera uygulaması ile fotoğraf üzerinde oynayabildiğiniz kadar güçlü. Yukarıda bahsettiğimiz gibi iPhoto iOS 6 yüklü iPhone 5 üzerinde gerçekten çok başarılı. Fakat mobil uygulama geliştiriciler tarafından kameranızın çok daha çeşitli özelliklerini kontrol edebildiğiniz iOS 6 fotoğraf uygulamaları yazılmış. Bunlardan en iyisi de bize göre **_Camera Awesome._** Bu iPhone 5 fotoğraf uygulaması henüz iPhone 5 veya iOS 6 için optimize edilmemiş de olsa getirileri ve fotoğraf üzerinde oynayabileceğiniz tonlarca seçenek sunduğu için listemize girmeyi başardı. Camera Awesome ile [fotoğraf efekti][3]{.broken_link}, filtreler, düzenleme seçenekleri ve video kaydetme seçenekler elinizin altında oluyor.

iPhone 5 ve iOS 6 tonlarca yeni özellik ile geldi. Bu yüzden iOS 6 yüklü cihazınızın asıl sınırlarını test etmek için birçok uygulamayı denemeniz gerekebilir. Zaten her geçen gün yeni bir iOS mobil uygulamasının iPhone 5 optimizasyon güncellemesi karşımıza çıkıyor.  Biz bu yazıyla yalnızca nereden başlayabileceğinizi anlatmaya çalıştık, iTunes App Store emrinize amade. Kendiniz için en iyi mobil uygulamaları tabi ki yine siz seçeceksiniz.

&nbsp;

&nbsp;

 [1]: https://www.murekkep.org/apple-sim-kilitsiz-iphone-5-satisina-basliyor-9456
 [2]: https://www.murekkep.org/ios-icin-facebook-5-2-2-guncellemesi-hazir-9339
 [3]: https://www.murekkep.org/iphone-icin-en-iyi-10-fotograf-uygulamasi-8265