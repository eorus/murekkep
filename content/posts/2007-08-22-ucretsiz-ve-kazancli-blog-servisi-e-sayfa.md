---
title: Ücretsiz ve Kazançlı Blog Servisi E-Sayfa
author: Alper
type: post
date: 2007-08-22T07:57:06+00:00
url: /ucretsiz-ve-kazancli-blog-servisi-e-sayfa/
dsq_thread_id:
  - 197137738
categories:
  - Sosyal
tags:
  - internet
  - sosyal medya
  - tema
  - wordpress

---
Ve tabii ki Türkçe. Hayırlı olsun! Görüşlerimi aktarmadan önce duyduğum heyecanı ifade etmek istiyorum. Dikkat ediyorsunuzdur. Sizlere [Mürekkep][1] üzerinde farklı web 2.0 oluşumlarını ve yeni sosyal içerikli siteleri, günlükleri sıkça tanıtıyoruz. Yurtdışında neredeyse hemen hergün yeni bir yapı ortaya çıkıyor. Ben de e-sayfa ile ilgili gelişmeleri takip etmeye başladıkça sanki ülkemize yapılmış bir yatırım sonucunda duyduğum heyecanın neredeyse aynısını yaşadım. İçeriğin tamamen Türkçe olduğu bu tarz oluşumların daha da artmasını temenni ediyoruz. Gelelim ayrıntılara;

Site ismi olarak e-sayfa akılda kalıcı ve alt domainlerle ahengi olabilecek bir isim olmuş. Altyapı olarak [WordPress MU][2] kullanılması ve kullanıldığına dair ibarenin de eklenmiş olması çok güzel. WordPress paneline aşina olan ya da ilk defa kullanacak olanlara basit arayüzüyle çok yardımcı olacak ve yazmaya teşvik edeceğini düşünüyorum. Mevcut tema seçimleri çok yerinde olmuş. Bahsedildiği üzere zamanla yeni temalar eklenecektir. Sistemin neredeyse tamamının Türkçeleştirilmiş olması ayrı bir güzellik. Anasayfa&#8217;nın üst kısmı yerleşim açısından güzel ancak alt kısımda belirli boşluklar kalmış. Buraya eklemeler yapılabilir.

Başlığımızda kazançlı dedik. Reklam konusuna değinecek olursak açıkçası şu anda düşünülmüş en iyi uygulama diyebilirim. Kullanıcı ücretsiz şekilde üye oluyor. Yani herhangi bir domain ve host ücreti ödemiyor. Kendine ait fikirlerini beyan edebileceği bir blog sahibi oluyor. Bu tarz bir oluşumda %20&#8217;lik payın sağlayıcıya gitmesi ve %80&#8217;lik kısmın blog sahibine kalması, yukarıda saydıklarımın edinildiği ve Türkiye&#8217;deki mevcut bedava blog servisleriyle karşılaştırıldığında mükemmel denilebilir. Google Adsense için pub numaranızı, admin panelde tercihler kısmındaki reklam bölümünden kolayca ekleyebiliyorsunuz.

Kısa kısa diğer özelliklere bakacak olursak, blog sahibinin kalıcı bağlantılarla uğraşmasına gerek kalmıyor. Arama motorlarının kolayca indeksleyebileceği şekilde hazırlanmış geliyor. Diğer bloglara nazaran eklentiler kısmında hazır gelen eklentileri etkinleştirerek wordpress eklentilerini de kullanabiliyorsunuz. Bunun yanısıra iletişim formu ve son yorumlar bölümleri blogunuza otomatik olarak eklenmiş şekilde geliyor.

ABE İnternet ve Bilişim Hizmetleri tarafından oluşturulan e-sayfa projesinin mimarı [Yakuter][3]. Proje ile ilgili kendi sitesindeki aktarımlarına buradan bakabilirsiniz. Sevgili Erhan&#8217;a verdiği emek ve oluşturduğu güzel wordpress altyapısı için teşekkür ediyoruz. Umarız kısa zaman içerisinde hakettiği noktaya ulaşacaktır.

 [1]: https://www.murekkep.org/
 [2]: http://mu.wordpress.org/
 [3]: http://www.yakuter.com/