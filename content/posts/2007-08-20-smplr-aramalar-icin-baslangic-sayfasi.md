---
title: 'smplr : Aramalar İçin Başlangıç Sayfası'
author: Alper
type: post
date: 2007-08-20T11:06:26+00:00
url: /smplr-aramalar-icin-baslangic-sayfasi/
categories:
  - Google
tags:
  - internet
  - site önerisi

---
İnternet üzerindeki aramaların ve aramalar sonucu ulaşılabilen sonuçların önemi artık fazlasıyla biliniyor. İnternet araması gerçekten ileriye yönelik yatırım yapılabilecek sıcak bir pazar. Bunu bir önceki yazıda olan &#8220;[İnternet Kullanım Eğilimlerinde][1]{.broken_link}&#8221; de gözlemlemiştik. 2003 ile 2007 arasında yaklaşık %35&#8217;e varan bir kullanım artışı söz konusu. Genelde arama yapılabilecek siteler tarayıcılarımızın başlangıç sayfası olurlar. Bunun yanısıra içerik olarak daha zengin olan Netvibes, iGoogle, Yahoo vs.. gibi başlangıç sayfaları da sıkça kullanılmaktadır. Bugün tanıtacağım smplr bir başka arama sitesi olarak karşımıza çıkıyor.

Öncelikle smplr arayüz olarak gerçekten hoş bir dizayna sahip. Gayet basite indirgenmiş bir yapısı var. Arzu ederseniz arkaplan rengini sağ üst kısımdan değiştirebiliyorsunuz. Peki arama anlamında bize sunduğu farklılık nedir dediğinizi duyar gibiyim. Aslında altyapı aramalarınızı direkt olarak Google&#8217;a gönderiyor. Farklı olan kısım olarak alt kısımda gözüken &#8220;**Legend**&#8221; diyebilirim. Bu kısımda arama ipuçlarını size sunuyor. Birkaç örnek verirsek &#8220;**film**: &#8221; şeklinde yapacağınız arama sizi Imdb&#8217;ye götürürken, &#8220;**wiki**: &#8221; şeklinde yapılan arama Wikipedia&#8217;ya ya da &#8220;**bt**: &#8221; şeklinde yazarak piratebay üzerinde torrent aramaya yönlenebiliyorsunuz. Tabi bu kadar değil hava durumu, haberler, tv rehberi, blog araması gibi birçok kısayol arama şekli mevcut.

Kısayollara alıştıkça kullanım dozu artabiliyor. Smplr çok yeni bir servis, bu tarz bir arama şekli alışkanlık yaratır mı bilemiyorum. Zamanla göreceğiz.

 [1]: https://www.murekkep.org/internet-kullanim-egilimleri-394