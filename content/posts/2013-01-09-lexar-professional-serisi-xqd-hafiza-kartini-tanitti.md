---
title: Lexar Professional Serisi XQD Hafıza Kartını Tanıttı
author: bkazar
type: post
date: 2013-01-09T14:09:12+00:00
url: /lexar-professional-serisi-xqd-hafiza-kartini-tanitti/
featured_image: /wp-content/uploads/2013/01/lexar-xqd-100x100.jpg
dsq_thread_id:
  - 1016232420
categories:
  - Fotoğraf
tags:
  - dslr
  - nikon

---
Temmuz ayında şirketin ürün ve teknoloji departmanı başkan yardımcısı Wes Brewer tarafından doğrulanan bir habere göre Lexar yılın üçüncü çeyreğinde **XQD hafıza kartı** üretmeye başlayacaktı. Teknolojik gelişim açından son derece faydalı bir adım olmasına rağmen yalnızca bir markanın bir modelinde kullanılan XQD fomatı biraz dar bir pazara sahipti.

Aylar geçmiş olmasına rağmen hala Nikon D4 piyasadaki tek XQD hafıza kartı kullanan makine. Fakat Lexar hedefinden ayrılmayacağını yeni ve daha hızlı **1100x pro serisi** kartlarını tanıtarak gösterdi. Bu ayın sonunda satın alabileceğiniz Lexar XQD Pro Series hafıza kartları 168MB/s veri **okuma hızı**nı garanti ediyor. Belirtmeden geçmeyelim bu hız bedavaya gelmiyor. 32 ve 64GB modelleri olacak kartların fiyatı 300$ ve 580$ arasında değişiyor. Fiyatları yüksek sesle okursanız öksürük krizi geçirebilirsiniz, tavsiye etmiyoruz.

Son olarak Lexar, hafıza kartlarının yanında bir de USB 3.0 _kart okuyucu_ piyasaya sürmeye hazırlanıyor. Hızlı kartlardan gerçek performansını alabilmek için buna ihtiyacınız olacak. Kart okuyucunun fiyatı ise nispeten uygun bir fiyat olan 45$.

<img class="aligncenter size-large wp-image-10612" alt="lexar-xqd" src="https://www.murekkep.org/wp-content/uploads/2013/01/lexar-xqd-400x269.jpg" width="400" height="269" srcset="https://www.murekkep.org/wp-content/uploads/2013/01/lexar-xqd-400x269.jpg 400w, https://www.murekkep.org/wp-content/uploads/2013/01/lexar-xqd-50x33.jpg 50w, https://www.murekkep.org/wp-content/uploads/2013/01/lexar-xqd-125x84.jpg 125w, https://www.murekkep.org/wp-content/uploads/2013/01/lexar-xqd-296x200.jpg 296w, https://www.murekkep.org/wp-content/uploads/2013/01/lexar-xqd-452x305.jpg 452w, https://www.murekkep.org/wp-content/uploads/2013/01/lexar-xqd.jpg 620w" sizes="(max-width: 400px) 100vw, 400px" />