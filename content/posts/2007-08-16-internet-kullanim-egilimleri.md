---
title: İnternet Kullanım Eğilimleri
author: Alper
type: post
date: 2007-08-16T08:40:21+00:00
url: /internet-kullanim-egilimleri/
dsq_thread_id:
  - 197137736
categories:
  - Sosyal
tags:
  - internet
  - sosyal medya
  - youtube

---
İçerik oluşturmak mı yoksa sadece iletişim kurmak mı? İnternet kullanımında hangisi ön plana çıkıyor. Dört sene öncesine baktığımızda internet üzerindeki eğilim, ağırlıklı olarak iletişimden yana gözüküyor. Tabi bu bahsedilen iletişim email yazmak ya da msn üzerinde geçirilen sohbete ayrılan zaman olarak da adlandırılabilir. Ancak 2007 yılına geldiğimizde kullanımın içeriğe kaydığı görülüyor. Tüm bunları [Online Publisher Association][1] (OPA) sitesinin araştırmasına istinaden söylüyorum.

Araştırma sonuçlarına baktığımızda insanların iletişime ayırdıkları zaman azalırken içerik oluşturmaya ayrılan zamanda artış gözüküyor. Yukarıda 2003 senesinde iletişimin ön planda olma sebebini msn olarak yorumlamıştım. Ancak uzun bir email yazmaya istinaden anında mesajlaşma burada zamanı daha tasarruflu kullanmak anlamına da gelebilir. İçeriğin bu noktaya gelmesinin ardındaki neden olarak belki de web 2.0 gösterebiliriz. Son birkaç yıl içerisinde kendini iyice hissettiren sosyal paylaşım ağları, medya içerik oluşturma ve paylaşma gibi birçok web 2.0 sitesi sayesinde içeriğe ayrılan zamanda artış olması çok muhtemel. Özellikle youtube gibi bir oluşumu düşündüğümüzde ve içerisinde geçirdiğimiz zamanı kattığımızda sonuçlar çok da yanlış gözükmüyor.

Bunun yanısıra arama kısmına ayrılan zaman yüzde olarak az olsa dahi son dört sene içerisinde artış göstermiş. Tüm araştırmanın sonuçlarına ilişkin OPA&#8217;nın yorumlarına bakarsak, geniş bant internet hızlarının artması, video içeriğinin yaygın duruma gelmesi, içeriğe erişimde arama motorlarının katkısı sayılmış. Ayrıca anında mesajlaşmanın yayılması emaila göre zaman tasarrufu sağlıyor yorumu yapılmış.

Peki kendi internet kullanımınızın zaman değerlerine baktığınızda hangisi ön plana çıkıyor? İletişim mi yoksa içerik oluşturmak mı?

Kaynaklar : [Ars Technica][2] , OPA

 [1]: http://www.online-publishers.org/
 [2]: http://arstechnica.com/news.ars/post/20070813-study-primary-role-of-the-internet-shifting-from-communications-to-content.html