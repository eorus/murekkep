---
title: Photoshop Touch Küçük Tabletler İçin Güncellendi
author: bkazar
type: post
date: 2012-11-30T18:27:13+00:00
url: /photoshop-touch-kucuk-tabletler-icin-guncellendi/
featured_image: /wp-content/uploads/2012/11/photoshop-touch-100x100.jpg
dsq_thread_id:
  - 951853822
categories:
  - Mobil

---
iPad Mini, [Nexus 7][1]{.broken_link} gibi daha küçük boyutlu tablet bilgisayarları kullanan kişilerin sayısı arttıkça mobil uygulama geliştiricileri de değişen ekran seçeneklerine göre uygulamalarını geliştirme ihtiyacı duyuyor. Tasarımcılar tarafından bilgisayar ve mac sürümlerindeki popülerliğini asla kaybetmeyen evrensel fotoğraf ve grafik düzenleme aracı Photoshop’un tabletler ve dokunmatik ekranlı cihazlar için geliştirdiği mobil uygulama olan Photoshop Touch da bu düzene ayak uyduruyor. Bugün Adobe Photoshop Touch 1.4 sürüm güncellemesi de işte bu gerekliliklerden dolayı yayımlandı. Yeni gelen sürüm güncellemesiyle Photoshop Touch üzerinde geniş ekranlı tablet bilgisayarlarda kullanılmak üzere tasarlanmış eklentiler ve araçlar daha küçük ekranlara da sığabiliyor. Artık küçük ekranlı tabletinizde Pogo Connect, Jot Touch ve JaJa basınç-hassas düzenleme uygulamasını fotoğraflarınızın üzerinde daha efektif olarak kullanabileceksiniz. İşleri daha da kolaylaştırmak için Photoshop Touch 1.4 güncellemesi ile fırça vuruşları çok daha hassas bir hal alıyor. Şu anda Photoshop Touch kullananlar için güncelleme ücretsiz olarak indirilebilirken daha önce yüklememiş olanlar 10$’a tabletlerine Photoshop Touch 1.4 yüklebilir.

<img class="aligncenter size-full wp-image-9476" title="photoshop-touch" src="https://www.murekkep.org/wp-content/uploads/2012/11/photoshop-touch.jpg" alt="photoshop-touch" width="500" height="375" srcset="https://www.murekkep.org/wp-content/uploads/2012/11/photoshop-touch.jpg 500w, https://www.murekkep.org/wp-content/uploads/2012/11/photoshop-touch-400x300.jpg 400w, https://www.murekkep.org/wp-content/uploads/2012/11/photoshop-touch-50x37.jpg 50w, https://www.murekkep.org/wp-content/uploads/2012/11/photoshop-touch-166x125.jpg 166w" sizes="(max-width: 500px) 100vw, 500px" /> 

&nbsp;

 [1]: https://www.murekkep.org/ipad-mini-nexus-7-teknik-ozellikleri-8722