---
title: Hoşgeldin 2009
author: Alper
type: post
date: 2009-01-03T13:10:45+00:00
url: /hosgeldin-2009/
dsq_thread_id:
  - 966787783
categories:
  - Kültür Yaşam

---
2009 yılı hoş mu geldi bilemiyorum. Henüz çok başındayız. Umarım herkes için güzel bir sene olur. Sağlık başta olmak üzere tüm özlem ve dileklerinizi gerçekleştirebileceğiniz bir sene olarak hafızalara kazınır. 2008 yılı enteresan bir seneydi. Kişisel olarak yaşananlar dışında hem ülkemiz hem de dünya açısından olumlu ve olumsuz birçok şey yaşandı. Daha önce [Google 2008 Arama Sonuçları][1]&#8216;nda bahsettiğimiz üzere 2008 içerisinde çok fazla global etkinlik vardı. Pekin Olimpiyatları, Euro 2008 bunların başında geliyordu. Ardından Amerika seçimleri ve hepimizin yakından bildiği ülkemizi teğet geçen! global ekonomik kriz. 2009 yılında özellikle krizin etkilerinin reel sektörde daha fazla kendini göstermesini bekleyebiliriz. 2009 ekonomisiyle ilgili uzun bir röportajı Ocak ayı içerisinde sizlerle paylaşacağız. <!--more-->

Mürekkep.Org açısından bakarsak açıkçası hepimizin işi vardı. 2008&#8217;i verimli bir şekilde içeriklerle dolu bir şekilde geçiremedik. Ama sene sonuna yetiştiğimizi söyleyebiliriz. WordPress 2.7&#8217;nin duyurulmasından sonra sitemizi hem görsel olarak hem altyapı olarak wordpress 2.7 sürüme yükseltmiş olduk. [WordPress 2.7 Tema ve Yönetim paneli Yenilikleri][2] altında bu yazı dizisine bakabilirsiniz.

Bir fotoğraf bin sözcüğe bedeldir derler. 2008 yılını anlatma görevini fotoğraflara bırakalım.

  * Fotoğraflarla 2008 Bölüm 1
  * Fotoğraflarla 2008 Bölüm 2
  * Fotoğraflarla 2008 Bölüm 3

Ve geçen sene Serkan&#8217;ın yazdığı gibi temennilerden zarar gelmez. 2008′de gördüğümüz her türlü olumsuz hava şartının 2009 için tekrarlanmaması, tüm ülke insanımız için güzel bir yıl olması dileğiyle, mutlu yıllar.

 [1]: https://www.murekkep.org/google-2008-arama-egilimleri-trends-557
 [2]: https://www.murekkep.org/wordpress-27-tema-ve-yonetim-paneli-yenilikleri-597