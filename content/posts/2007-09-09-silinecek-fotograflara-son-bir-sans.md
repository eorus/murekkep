---
title: Silinecek Fotoğraflara Son Bir Şans
author: Alper
type: post
date: 2007-09-09T15:31:19+00:00
url: /silinecek-fotograflara-son-bir-sans/
dsq_thread_id:
  - 957567464
categories:
  - Fotoğraf
tags:
  - fotoğraf paylaşım
  - site önerisi

---
[Picasa , Flickr][1] gibi fotoğraf paylaşım sitelerindeki güzel fotoğrafları anımsayın. Dünyanın dört bir yanından eklenen, etiketlenen fotoğrafları düşünün. Ciddi anlamda sanat eseri olan binlerce fotoğraf bu sitelerde görsel bir şölene dönüşmektedir. Şimdi bunun tam tersini düşünün. Birçok fotoğraf çektiniz. Tasnif ederken bilgisayara bile atmak istemeyeceğiniz kadar kötü ya da kamerayı hareket ettirdiğiniz için bulanık çıkan bazı fotoğraflar var. Genelde bunları düşünmeden sileriz. İşte bu fotoğraflarınıza son bir şans vermek istiyorsanız internet üzerinde bunun için oluşturulmuş bir platform bulunuyor. Kendini &#8220;**Sanatın Çöplüğü**&#8221; olarak adlandıran DeletedImages bu şekilde dikkate almayacağınız ve silmek istediğiniz fotoğrafları barındırıyor. Basitçe sitenin hakkında kısmında belirtilen mail adresine, istenen bazı bilgilerle beraber fotoğraflarınızı gönderiyorsunuz.

Belki, &#8220;neden kendi görmek istemediğim fotoğrafı dünya ile paylaşayım&#8221; düşüncesi kafanızda canlanacaktır. Haklısınız. Açıkçası ben de kendime sordum. Dijital fotoğraf makinelerinin yaygınlaşmasıyla artık çok daha fazla flaş patlıyor ve sayısız fotoğraf çekiliyor. İyilerin evi varken neden kötü olanların bir evi olmasın.

 [1]: https://www.murekkep.org/picasa-vs-flickr-hangisi-daha-iyi-254