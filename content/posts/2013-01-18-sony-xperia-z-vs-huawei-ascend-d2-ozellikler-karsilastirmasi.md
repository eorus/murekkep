---
title: Sony Xperia Z vs Huawei Ascend D2 Özellikler Karşılaştırması
author: Alper
type: post
date: 2013-01-18T21:09:28+00:00
url: /sony-xperia-z-vs-huawei-ascend-d2-ozellikler-karsilastirmasi/
featured_image: /wp-content/uploads/2013/01/sony-xperia-z1-100x100.jpg
categories:
  - Mobil
tags:
  - android
  - sony

---
**Sony Xperia Z ve Huawei Ascend D2 özellikler** karşılaştırmasına geçmeden önce bu iki önemli akıllı telefon hakkında bilgi verelim. Bu sene **CES 2013** etkinliğinde tanıtılan Sony&#8217;nin Xperia Z modeli ve Huawei&#8217;nin Ascend D2 modeli özellikle akıllı telefonların ekran boyutlarının 5-inç genişliğine yükseldiğinin habercisi niteliğinde gözüküyorlar. Android işletim sisteminin Jelly Bean ile beraber tüm güzelliklerini kullanan bu üst seviye akıllı telefonlar artık üzerlerinde kullanılan maddeler sayesinde toza ve suya dayanıklı şekilde üretiliyorlar.

2013 yılının ilk çeyreğinde genel olarak satışına başlanacak **[Sony Xperia Z][1] ve [Huawei Ascend D2][2]** için sizlere referans olması açısından işlemci, ekran, depolama, kamera, pil, boyutları ve fiyatı şeklinde bir dağılım yaparak özelliklerinin karşılaştırmasını yapmaya çalıştık. Aşağıda her iki telefonun bu özellikler bazında detaylarını ve karşılaştırmasını bulabilirsiniz.

### İşlemci

Sony Xperia Z işlemci olarak 1.5 Ghz hızında çalışan **4 çekirdekli Krait** kullanırken, Huawei Ascend D2 yine 1.5Ghz hızında **4 çekirdekli Huawei K3V2 işlemci** kullanıyor. Her iki akıllı telefonun işlemci güçleri aynı gözükse de benchmark değerlerine bakıldığında Sony Xperia Z&#8217;nin Huawei Ascend D2&#8217;ye göre daha hızlı bir cihaz olduğunu söyleyebiliriz.

<img class="aligncenter size-full wp-image-10948" alt="sony-xperia-z" src="https://www.murekkep.org/wp-content/uploads/2013/01/sony-xperia-z1.jpg" width="600" height="300" srcset="https://www.murekkep.org/wp-content/uploads/2013/01/sony-xperia-z1.jpg 600w, https://www.murekkep.org/wp-content/uploads/2013/01/sony-xperia-z1-400x200.jpg 400w, https://www.murekkep.org/wp-content/uploads/2013/01/sony-xperia-z1-50x25.jpg 50w, https://www.murekkep.org/wp-content/uploads/2013/01/sony-xperia-z1-125x62.jpg 125w, https://www.murekkep.org/wp-content/uploads/2013/01/sony-xperia-z1-300x150.jpg 300w, https://www.murekkep.org/wp-content/uploads/2013/01/sony-xperia-z1-580x290.jpg 580w" sizes="(max-width: 600px) 100vw, 600px" /> 

### Ekran

2013 yılının bu iki üst seviye akıllı telefonu Android işletim sistemi koşturuyor ve ikisi de 5-inç ekran büyüklüğüne sahip. Hem Sony Xperia Z hem de Huawei Ascend D2 full hd 1920 x 1080 ekran ve 441 ppi çözünürlüğe sahip. Sony Xperia Z&#8217;nin ekranı TFT, Huawei Ascend D2 ekranı IPS ekran. Ekran konusunda iki telefonun da özellikleri aynı diyebiliriz.

### RAM ve Depolama

Sony Xperia Z 2GB RAM ve dahili depolama alanı olarak 16GB ile geliyor. Sony Xperia Z&#8217;nin depolama alanı microSD ile 32GB&#8217;a kadar artırılabiliyor. Huawei Ascend D2 aynı şekilde 2GB RAM ile gelirken, dahili depolama alanı daha yüksek tutularak 32GB gözüküyor. Ancak diğer taraftan Huawei Ascend D2 harici hafızası microSD gibi kartlarla genişletilemiyor. Depolama konusunda 32GB bir akıllı telefon için gayet yeterli olduğundan iki telefonu bu konuda eşit sayabiliriz. Tabi sizin tercihiniz microSD ile genişletilebilir hafızaysa o zaman Sony Xperia Z ihtiyacınızı karşılayacaktır.

### Kamera

Sony Xperia Z kamera olarak **13.1 megapiksel** arka kameraya sahip. Auto Focus ve led flaş özellikli Sony Xperia Z arka kamerası 1080p video kayıt özelliğine sahip. Aynı şekilde görüntülü konuşma için 2.2 megapiksel ön kamerada 1080p desteği sunuyor. Huawei Ascend D2 arka kamerası aynı şekilde **13 megapiksel ve 1080p video kayıt** özelliğine sahip. Ancak Huawei Ascend D2 ön kamerası 1.3 megapiksel ve 1080p yerine 720p desteği veriyor. Eğer ön kamera konusunda ihtiyacınız yüksekse yine Sony Xperia Z ön plana çıkıyor.

### Pil

Sony Xperia Z **2330 mAh** bataryaya sahipken, Huawei Ascend D2 **3000 mAh** pil ile geliyor ve daha uzun pil süresi vaadediyor. Ancak bu konuda Sony Xperia Z&#8217;nin mod bekleme süresini en az dört katına çıkaran Battery STAMINA özelliğini de ayrıca görmek gerekecek.

<img class="aligncenter size-full wp-image-10984" alt="huawei-ascend-d2-ozellikleri" src="https://www.murekkep.org/wp-content/uploads/2013/01/huawei-ascend-d2-ozellikleri.jpg" width="600" height="334" srcset="https://www.murekkep.org/wp-content/uploads/2013/01/huawei-ascend-d2-ozellikleri.jpg 600w, https://www.murekkep.org/wp-content/uploads/2013/01/huawei-ascend-d2-ozellikleri-400x222.jpg 400w, https://www.murekkep.org/wp-content/uploads/2013/01/huawei-ascend-d2-ozellikleri-50x27.jpg 50w, https://www.murekkep.org/wp-content/uploads/2013/01/huawei-ascend-d2-ozellikleri-125x69.jpg 125w, https://www.murekkep.org/wp-content/uploads/2013/01/huawei-ascend-d2-ozellikleri-300x167.jpg 300w, https://www.murekkep.org/wp-content/uploads/2013/01/huawei-ascend-d2-ozellikleri-547x305.jpg 547w" sizes="(max-width: 600px) 100vw, 600px" /> 

### İşletim sistemi

Sony Xperia Z mobil işletim sistemi olarak **Android 4.1.2 Jelly Bean** ile yüklü geliyor. Timescape UI arayüzü ile **Android 4.2** Jelly Bean&#8217;e yükseltilebiliyor. Huawei Ascend D2 Android 4.1 Jelly Bean ile geliyor ve Huawei&#8217;nin kendi arayüzü olan Emotion UI aracılığı ile Android 4.2&#8217;ye yükseltilebilir olacak. Kullanılan Android sürümleri açısından bakılırsa **Sony Xperia Z bir güncelleme önde** olarak geliyor.

### Boyutlar ve Ağırlık

Sony Xperia Z&#8217;nin boyutları 139mm x 71mm x **7.9mm** ve ağırlığı **146 gram**. Huawei Ascend D2 ise 40mm x 71mm x **9.4mm** boyutlara sahip ve ağırlığı **170 gram**. Görünüşe göre direkt olarak Sony Xperia Z&#8217;nin daha ince ve hafif olduğunu söyleyebiliriz.

### Fiyat

Henüz iki cihazda Türkiye&#8217;de satışa sunulmadığı için yurtdışındaki çıkış fiyatına göre bir karşılaştırma yapabiliriz. [Sony Xperia Z&#8217;nin dolar bazında satış fiyatı][3] **$850** civarı ve **1500 &#8211; 1600 TL** gibi yaklaşık bir fiyata denk geliyor. Muhtemelen ülkemizde 1900 &#8211; 2000 aralığında bir satış fiyatına sahip olacak.

Huawei Ascend D2 ise Çin&#8217;de satışına başlandığında dolar karşılığı olarak **$640** ile raflarda yerini aldı. Bu da Ascen D2&#8217;nin fiyatını **1100 &#8211; 1200 TL** yapıyor ve Huawei Ascend D2&#8217;nin Türkiye satış fiyatını da 1400 &#8211; 1500 TL şeklinde düşünebiliriz. Bu durumda yukarıdaki mevcut özelliklere göre [Ascend D2&#8217;nin fiyatı][4] Xperiz Z&#8217;ye göre $200 yani 350 &#8211; 400 TL daha ucuz gözüküyor.

### Değerlendirme

Sonuç olarak her iki telefonun 5-inç boyutunda ekrana sahip Android işletim sistemli üst seviye akıllı telefonlar olarak benzer ve güçlü özelliklere sahip olduklarını görebiliyoruz. Tasarım ve belirli noktalarda Sony Xperia Z öne çıksa bile Huawei&#8217;nin fiyat performans politikasını üst seviye model Ascend D2 ile rahatlıkla gözlemleyebiliyoruz. Her iki telefonun toza ve suya dayanıklı olduğunu belirtelim ve diğer detaylardan NFC ve LTE desteğinin sadece Sony Xperia Z üzerinde olduğunu tektat hatırlatalım.

Bu durumda 2013 yılında akıllı telefonunuzu değiştirmeyi düşünüyor musunuz? Sony Xperia Z vs Huawei Ascend D2 karşılaştırmasında hangi telefon daha fazla ilginizi çekti? Yoksa iki telefonu da bir kenara bırakıp [Samsung Galaxy S4][5]&#8216;ü mü bekleyeceksiniz? Yorumlarınızı bekliyoruz?

 [1]: https://www.murekkep.org/telefon/sony-xperia-z "sony xperia z"
 [2]: https://www.murekkep.org/telefon/huawei-ascend-d2 "huawei ascend d2"
 [3]: https://www.murekkep.org/sony-xperia-z-satis-fiyati-belli-oldu-10945 "sony xperia z fiyatı"
 [4]: https://www.murekkep.org/huawei-ascend-d2-satis-fiyati-belli-oldu-10992 "huawei ascend d2 fiyat"
 [5]: https://www.murekkep.org/telefon/samsung-galaxy-s4 "samsung galaxy s4"