---
title: Gog.is ile Google Arama Linklerini (URL) Kısaltın
author: Alper
type: post
date: 2009-03-17T14:48:00+00:00
url: /gogis-ile-google-arama-linklerini-url-kisaltin/
post-thumb:
  - https://www.murekkep.org/mini/googlesmini.jpg
dsq_thread_id:
  - 197153318
categories:
  - Google

---
Gog.is bir web uygulaması olarak Google üzerinden yapılacak aramalar sonucunda oluşan Google arama linklerini (**url**) kısaltarak daha kolay paylaşmanızı sağlar.

**Internet** üzerindeyken sohbet esnasında, eposta yazarken ya da herhangi bir şekilde [Google][1] üzerinden yapılan bir **arama sonucunu** paylaşmak istediğinizde, uzun ve çirkin gözükse bile adres çubuğundaki **Google** uzantılı linki kopyalayıp yapıştırabilirsiniz. Ya da Twitter kullanıcılarının daha yakından bildiği **TinyUrl** gibi url kısaltma servislerine yönelip ilgili **Google linkini** kısaltabilirsiniz.

Bu aşamada **Gog.is** devreye giriyor ve yukarıda sayılanlar gibi efor sarfetmeden, hatta kendi sitesine bile girmenize gerek kalmadan [Google][2] araması yapmayı düşündüğünüz kelimeleri kısa ve yalın bir hale getirebiliyor. Belirli örneklemelerle ücretsiz bir servis olan **Gog.is** çalışma mantığına bakalım. <!--more-->

### Gog.is Web Araması

Örneğin &#8220;mürekkep&#8221; diye bir Google araması yapmak istiyorum. Herhangi bir siteye girmeden hatta Google üzerinden bile aramadan bunun için <span style="color: #ff0000;"><small>gog.is/mürekkep</small></span> diyebiliyorum. İki kelime içeren bir Google araması düşünelim. Arama kriterimiz &#8220;**mürekkep twitter**&#8221; olsun. Bunun için gog.is/mürekkep twitter diyebilirsiniz. Arzu ederseniz kelime aralarına **virgül** <span style="color: #ff0000;"><small>gog.is/mürekkep,twitter</small></span>,**artı** <span style="color: #ff0000;"><small>gog.is/mürekkep+twitter</small></span> ya da **bölü** <span style="color: #ff0000;"><small>gog.is/mürekkep/twitter</small></span> işareti koyabilirsiniz.

Dikkat ederseniz arama yapmak istediğinizde link içerisinde Türkçe karakter kullanabiliyorsunuz. 

### Gog.is Twitter Araması

**Gog.is arama** sonuçlarını sadece Google için kısaltmıyor. Aynı işlemleri [Twitter][3] üzerinde arama yapmak istediğinizde de kullanabiliyorsunuz. Gene link olarak başlangıcımız Gog.is oluyor. Ardından aramanızın Twitter üzerinde olacağını belirtebileceğiniz **twitter:@** uzantısını kullanabilirsiniz. Yani twitter üzerinde &#8220;mürekkep&#8221; araması yapmak için <span style="color: #ff0000;"><small>gog.is/twitter:@mürekkep</small></span> şeklinde yazmak yeterli oalcaktır. Peki bu hali biraz uzun geldi derseniz **Twitter** aramalarınızı daha kısayollu bir forma getirmek için sadece **gog.is/t:** şeklini deneyebilirsiniz. Gene &#8220;mürekkep&#8221; için örnek vermemiz gerekirse <span style="color: #ff0000;"><small>gog.is/t:mürekkep</small></span> gibi bir arama şekli yeterli olacaktır. 

### Gog.is Diğer Kolaylıklar

Gog.is üzerinden yaptığımız aramalar yukarıda bahsettiğimiz gibi Google aramalarına sonuçlar çıkarıyor. Google aramalarında farklı kategorilerde arama yapabileceğimizi biliyoruz. Wiki&#8217;de olsun, Google Blog üzerinde olsun birçok alt kategoride arama yapma imkanımız bulunuyor. Bunları Gog.is ile yaptığınız aramalara da yansıtabiliyorsunuz. Gog.is üzerindeki örneklerden gidersek aşağıdaki gibi bir tablo oluşuyor. 

  * _shop:_ veya _s:_ : Sizi Google ürünlerde aramaya yönlendirecektir. http://gog.is/shop:ipod. 
  * _blog:_: Sizi Google blog üzerinde aramaya yönlendirecektir. http://gog.is/blog:mürekkep,twitter. 
  * _book:_ veya _b:_ : Google kitap aramasına yönlenirsiniz. http://gog.is/book:şiir. 
  * _news:_ veya _n:_ : Google haber aramasına yönlenirsiniz. http://gog.is/news:google. 
  * _stock:_ veya _q:_ : Will send you to the first hit on Google finance. Try http://gog.is/stock:dji. 
  * _wiki:_, or _w:_: Gog.is direkt olarak Wikipedi üzerinde bulduğu sonucu getiriyor. http://gog.is/wiki:mahsun+kırmızıgül&#8221; 
  * _movie:_ veya _imdb:_ veya sadece _m:_: Direkt olarak Imdb üzerinde aramaya gider. http://gog.is/movie:güneşi,gördüm. 
  * _youtube:_ veya _y:_: Direkt olarak youtube aramasına gider. http://gog.is/y:lost. 

**Gog.is** direkt olarak adres çubuğuna yönelip linkler üzerinden işlerini halletmeyi seven kişiler için oldukça pratik çözümler sağlıyor. Özellikle bir müddet kullanmaya başladıktan sonra yeni sekme üzerinden Google araması yapılacağına direkt olarak Gog.is üzerinden çoğu kritere ulaşabiliyorsunuz. 

[Google App Engine][4] ile güçlendirilmiş Gog.is &#8220;[Sizin için Google&#8217;da Arayayım][5]&#8221; gibi sizden aslında Google&#8217;da bulabilecekleri cevapları isteyen kişilere bir çırpıda Google arama linkini vermenizi de sağlayabiliyor.

 [1]: https://www.murekkep.org/konu/web-uygulamalari-ve-internet/google
 [2]: http://www.google.com.tr
 [3]: http://twitter.com
 [4]: http://appengine.google.com/
 [5]: https://www.murekkep.org/sizin-icin-googleda-arayayim-1438