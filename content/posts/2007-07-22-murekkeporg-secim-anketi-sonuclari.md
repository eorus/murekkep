---
title: Mürekkep.Org Seçim Anketi Sonuçları
author: Alper
type: post
date: 2007-07-22T12:29:25+00:00
url: /murekkeporg-secim-anketi-sonuclari/
dsq_thread_id:
  - 197137593
categories:
  - Kültür Yaşam

---
Bildiğiniz üzere 2007 senesi içerisinde seçim ile ilgili çoğu konuda genel bilgilendirmeler yaptık. **Türkiye**&#8216;nin içinden geçtiği bu süreç içerisinde herkesin oyunu kullanması ve **demokrasi** yolunda ülkesine bir birey olarak katkıda bulunması gerektiğini düşündük. Mart ayında muhtarlıklarda askıya çıkarılan seçmen listelerinden [bahsettik][1]. 

Çünkü seçmen listesinde isminizin olması önemliydi. 2002 seçimlerinde yaklaşık 40 milyon vatandaş oy kullandı. Ve o seçimde geçersiz sayılan oyların toplamın 1/4&#8217;ü olduğunu düşünürsek yaklaşık 10 milyon oy boşa gitmişti. **Seçim 2007** öncesi Cumhurbaşkanlığı seçimi zamanında yaşanılanlar, yapılan **Cumhuriyet** mitingleri ve siyasi partilerin seçim öncesi mitingleri, açıklamaları derken belirlenmiş erken seçim tarihi olan 22 Temmuz&#8217;a ulaştık. Eminim ki herkes oyunu kullanmıştır. Türkiye için hayırlı olmasını diliyorum.

Tüm sene boyunca sağ tarafta devam eden seçim anketini kaldırmadık. **Mürekkep**&#8216;in henüz bir yılını doldurmadığını düşündüğümüzde uzun soluklu ve takip edildiğinde fikir verebilecek bir anket olmasını istedik. Bugün itibariyle seçim anketini sonlandırıyoruz. Sonuçlarına bakacak olursak;

Toplam kullanılan oy sayısı **1608**. Mürekkep anketine göre üç parti barajı geçebiliyor. Akp 580 oy ile %36&#8217;lik bir orana ulaşmış. Chp ise 465 oy ile %29&#8217;luk dilimde. Mhp ise gelen 230 oy ile %14 gibi bir rakama ulaşıyor. Seçim öncesi açıklanmış olan çoğu anket ile kıyaslayınca açıkçası bu kadar düzgün bir dağılım çıkacağını düşünmüyordum. Sitemizi ziyaret edip anketi oylayan herkese teşekkür ederiz. Bakalım 23 Temmuz sabahı nasıl bir dağılım ile karşılaşacağız. Tekrar 2007 seçimlerinin Türkiye için hayırlı olmasını temenni ederim.

 [1]: https://www.murekkep.org/2007-secim-listeleri-150