---
title: Firefox 3.5 Beta 4 Yakında
author: Alper
type: post
date: 2009-04-16T18:59:46+00:00
url: /firefox-35-beta-4-yakinda/
post-thumb:
  - https://www.murekkep.org/mini/fxmini.jpg
  - https://www.murekkep.org/mini/fxmini.jpg
  - https://www.murekkep.org/mini/fxmini.jpg
  - https://www.murekkep.org/mini/fxmini.jpg
categories:
  - Masaüstü
tags:
  - firefox
  - internet
  - yazılım

---
[Mozilla][1] bir taraftan Firefox 3 serisinin güvenlik güncellemelerini devam ettirirken diğer taraftan önce Firefox 3.1 olarak lanse ettiği ama sonra sürüm numarasını 3.5 olarak değiştirdiği Firefox 3.5 için final sürüme gün geçtikçe yaklaşıyor. Elbette geçen hafta yazısını yazdığımız ve hakkında ufakta olsa bahsini geçirdiğimiz [Firefox 3.6 Namoroka][2]{.broken_link} için düğmeye basıldı. 

[Firefox 3.5 Beta 4][3] sürümün önümüzdeki hafta duyurulacağına dair bilgileri Mozilla haftalık toplantı notlarından takip edebiliyoruz. En son <a href="https://wiki.mozilla.org/WeeklyUpdates/2009-04-13" target="_blank">13 Nisan Toplantı Notlarına</a> göre 20 Nisan haftası sonlarına doğru ifadesi geçerken **Firefox 3.5 beta 4** sayfasında ise **22 veya 24 Nisan** tarihleri ile karşılaşıyoruz. Yani **Mozilla Firefox 3.5 Beta 4** için hemen hemen bir hafta sonra duyurusunu yapacak. <!--more-->

Firefox 3.5 Beta 4&#8217;ün önemli olmasının başında kullanıcıların ilk kez **Tracemonkey Javascript motoru** ile tanışacak olmaları yatıyor. **Tracemonkey** javascript motoru daha önce **Firefox 3.1** için geliştirilmeye başlanmış fakat isim değişikliğinden dolayı Firefox 3.5 Beta 4 ile karşımıza çıkacak ve performans artışı konusunda Firefox&#8217;a tarayıcı piyasası rekabetinde fazlasıyla performan puanı sağlayacak özelliklerin başında geliyor. **Tracemonkey** dışında Firefox 3.5 beta 4 ile **özel gezinti** olarak adlandırabileceğimiz **private browsing**, sekmelerin (**tabs**) kullanımındaki değişiklikler ve tabii ki web sayfalarını daha hızlı görüntüleyebilme özelliklerini sayabiliriz. Ayrıntılar için <a href="https://wiki.mozilla.org/Firefox3.5" target="_blank">Firefox 3.5 Shiretoko</a> wiki sayfasına bakılabilir. 

Önümüzdeki hafta duyurulması düşünülen **Firefox 3.5 beta 4** günlük internet kullanımız için tabii ki riskli unsurlara sahip olacaktır. Bu aşamada final sürüm öncesi beta sürümleri kullanmaya alışkın değilseniz Mozilla yol haritası içerisinde Firefox 3 serisi için **Firefox 3.0.9** güncellemesi gene önümüzdeki hafta gerçekleşecek. Duyurusu 22 Nisan olarak etiketlenen **Firefox 3.0.9** hata düzeltmeleri ve güvenlik güncellemelerini içerecek ama Firefox 3.5 ile beklenen ana özelliklere sahip olmayacak. 

Eğer mutlaka son sürüm kullanırım diyenlerdenseniz, Mozilla&#8217;nın ftp sitesinden Firefox 3.6 yükleyip kurabilirsiniz. Daha hızlı başlangıç süresi, web uygulamalarını masaüstü uygulamalarına dönüştürme, geliştirilmiş eklenti ve tema desteği gibi özelliklerini sayabileceğimiz **Firefox 3.6**, şu anda Firefox&#8217;un son <a href="http://ftp.mozilla.org/pub/mozilla.org/firefox/nightly/latest-trunk/" target="_blank" class="broken_link">nightly build</a> dizininde yer alıyor.

 [1]: http://www.mozilla.org/
 [2]: https://www.murekkep.org/firefox-36-namoroka-ile-tanisin-1991
 [3]: https://wiki.mozilla.org/Releases/Firefox_3.5b4