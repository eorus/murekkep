---
title: 2009 Altın Küre Adayları
author: Alper
type: post
date: 2008-12-12T14:25:43+00:00
url: /2009-altin-kure-adaylari/
dsq_thread_id:
  - 954738570
categories:
  - Kültür Yaşam
tags:
  - dizi
  - film
  - sinema

---
Geçtiğimiz senelerde [Oscar Ödülleri][1]&#8216;ne hep beraber göz atmıştık. Amerikan sinemasının ödüllerinin en başında gelen Oscar&#8217;a hazırlık ve ipucu vermesi açısından öncesinde baktığımız kriter hep Golden Globe &#8211; Altın Küre olmuştur. Bu sene 66&#8217;ıncısı düzenlenecek olan 2009 Altın Küre (Golden Globe) ödül töreni **11 Ocak 2009** tarihinde gerçekleşecek. 2009 Altın Küre ödülleri için adaylar belli oldu. Tüm listeyi buraya yansıtmak istemiyorum. Film ve oyuncu linkleriyle beraber IMDB üzerindeki sayfadan bakabilirsiniz.

[IMDB][2] &#8211; 66th Annual Golden Globe Awards

Ben daha çok belirlenmiş kategorilerde kimlerin ödül alabileceğini yorumlamak istiyorum.

<!--more-->

**En İyi Film (Drama)** : Bu kategoride başı çekecek filmler &#8220;[The Curious Case of Benjamin Button][3]&#8221; ve &#8220;[Revolutionary Road][4]&#8221; gibi gözüküyor. Revolutionary Road&#8217;un yönetmeni [Sam Mendes][5] ki kendisini American Beauty filminden biliyoruz. Titanic&#8217;ten sonra Leonardo Di Caprio ile Kate Winslet&#8217;i tekrar bir araya getirmiş. Bunun karşısına David Fincher&#8217;ın The Curious Case of Benjamin Button filmini rahatlıkla koyabiliriz. David Fincher&#8217;ı hatırlatmak gerekirse [Seven][6] ve [Fight Club][7] gibi oldukça kült filmleri örnek gösterebiliriz. Aynı zamanda Fight Club&#8217;ın oynadığı sene Oscar&#8217;a aday gösterilmiş ama akademi Fight Club&#8217;a pek prim vermemişti. Diğer iki filminde olduğu gibi David Fincher bu filmde de Brad Pitt&#8217;i oynatıyor. Düşüncem burada bu iki film kapışır ama ödül **Revolutionary Road**&#8216;un olur.

**En İyi Aktör (Drama)** : Aslında yukarıda bahsettiğimiz iki filmin başroldeki erkek oyuncularının yanına küllerinden doğan [Mickey Rourke][8]&#8216;u koyabiliriz. Henüz izlemedim ama okuduğum yorumlar [The Wrestler][9] filmindeki oyunculuğu için büyük geri dönüş ifadesini kullanıyor. Şansı olabilir.

**En İyi Aktris (Drama)** : Bana göre tartışma götürmeyen dallardan bir tanesi bu sene. Hem Revolutionary Road hem de [The Reader][10]&#8216;da oynuyor.  Özellikle [Kate Winslet][11]&#8216;in geçmiş işlerine bakar ve henüz oscarının olmamasını göz önünde bulundurursak bu sene hem altın küreyi hem de oscarı alacağını düşünüyorum.

Bundan sonraki dallara değinecek olursak drama dalında en iyi yardımcı erkek oyuncu ödülü beklenildiği gibi [Heath Ledger][12]&#8216;a gidecektir. Rahmetli Joker için eğer oscar&#8217;a aday gösterilirse bir ödülde oradan geleceğini düşünüyorum. En iyi yardımcı aktris kısmında da Kate Winslet&#8217;i görüyoruz. En iyi animasyon muhtemelen Wall-E&#8217;ye gider diye düşünüyorum. En iyi yönetmen ve En iyi Senaryo muhtemelen ödül verilirken en zorlanılan dallar olacaktır.

**En İyi Dizi (Drama)** :Bu kısma özellikle değinmek istiyorum. Çünkü bu dünyada [Dexter][13] diye bir dizi var ve bu dizi bana göre (Lost&#8217;un bir dizi olmadığını varsayarsak :) gelmiş geçmiş en iyi dizi olma yolunda hızla ilerliyor. Halihazırda 3. sezon finaline bir hafta kalmışken gerek oyunculuk gerek kamera çekimleri ve tabii ki Dexter Morgan&#8217;ın ruh halini yansıtış şekli açısından tarih yazılıyor. Bu dalda ve buna bağlı en iyi erkek oyuncu kısmında bana göre iki tane dizi var. Dexter ve House. Yani seri katilimiz [Michael C. Hall][14] ve egosu yüksek doktorumuz [Hugh Laurie][15]. 2007 yılında Hugh Laurie&#8217;nin ödül aldığını geçen sene gene aday olmasına rağmen ödülleri Mad Men&#8217;e kaptırdığını düşünürsek, bu sene Dexter ve Michael C. Hall&#8217;un müthiş performansını göz önünde bulundurursak drama dalında Dexter birkaç ödül alacak gibi gözüküyor. Bu vesileyle Dexter hakkında yazmamız gerektiğini not düşelim.

Şimdilik bu kadar Altın Küre ödülleri 11 Ocak 2009 tarihinde verilecek. Henüz bir ay var.

**Bu süre içerisinde adaylar arasından ödül alma şansı size göre yüksek olan yapımlar ve oyuncular hangileri olabilir?**

 [1]: https://www.murekkep.org/2008-oscar-sonuclari-530
 [2]: https://www.imdb.com
 [3]: https://www.imdb.com/title/tt0421715/
 [4]: https://www.imdb.com/title/tt0959337/
 [5]: https://www.imdb.com/name/nm0005222/
 [6]: https://www.imdb.com/title/tt0114369/
 [7]: https://www.imdb.com/title/tt0137523/
 [8]: https://www.imdb.com/name/nm0000620/
 [9]: https://www.imdb.com/title/tt1125849/
 [10]: https://www.imdb.com/title/tt0976051/
 [11]: https://www.imdb.com/name/nm0000701/
 [12]: https://www.imdb.com/name/nm0005132/
 [13]: https://www.imdb.com/title/tt0773262/
 [14]: https://www.imdb.com/name/nm0355910/
 [15]: https://www.imdb.com/name/nm0491402/