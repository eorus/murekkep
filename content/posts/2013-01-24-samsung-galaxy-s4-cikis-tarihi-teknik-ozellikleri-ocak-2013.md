---
title: 'Samsung Galaxy S4 Çıkış Tarihi, Teknik Özellikleri [Ocak 2013]'
author: bkazar
type: post
date: 2013-01-24T07:39:15+00:00
url: /samsung-galaxy-s4-cikis-tarihi-teknik-ozellikleri-ocak-2013/
featured_image: /wp-content/uploads/2012/11/galaxy-s4-cikis-tarih-100x100.jpg
categories:
  - Mobil
tags:
  - akıllı telefon
  - android
  - samsung
  - telefon

---
Samsung’un yeni amiral gemisi akıllı telefon modeli olan [Galaxy S4 özellikleri][1], çıkış tarihi, fiyatı kısacası hakkındaki en küçük bilgi bile oldukça ilgi çekiyor. Bir önceki S3 ile dünya çapında büyük başarı yakalayan **Samsung Galaxy S4 ö**zellikleri ile de bu başarıyı yakalayabilecek mi diye büyük bir beklenti söz konusu.

Özellikle son günlerde olası Galaxy S4 çıkış tarihi hakkında birçok dedikodu ortaya çıktı. Hatta geçtiğimiz ay telefonun Mayıs ayından önce çıkmayacağı haberini de sizinle paylaşmıştık. Fakat teknoloji dünyasında işler çok hızlı bir şekilde değişebiliyor. Şimdi internetteki birçok teknoloji blog’unun bildirdiğine göre Güney Kore’li şirketin en son hamlesi Galaxy S4 çıkış tarihinin sanılandan daha önce gerçekleştirmesi olacak.

### Samsung Galaxy S4 Çıkış Tarihi

Daha ortada kesinleşen hiçbir özelliği olmamasına rağmen Samsung Galaxy S4 özellikleri ile Android telefon camiasında standartları belirleyecek bir telefon olarak görülüyor. Birçok analiste göre bu yeni amiral gemisi model hem donanımsal hem de Android ayarlamalarıyla yeni bir seviye yaratacak, [Android akıllı telefon][2] pazarının nereye gittiğini gösterecek bir telefon olacak.

<img class="aligncenter size-full wp-image-9467" alt="galaxy-s4-cikis-tarih" src="https://www.murekkep.org/wp-content/uploads/2012/11/galaxy-s4-cikis-tarih.jpg" width="620" height="465" srcset="https://www.murekkep.org/wp-content/uploads/2012/11/galaxy-s4-cikis-tarih.jpg 620w, https://www.murekkep.org/wp-content/uploads/2012/11/galaxy-s4-cikis-tarih-400x300.jpg 400w, https://www.murekkep.org/wp-content/uploads/2012/11/galaxy-s4-cikis-tarih-50x37.jpg 50w, https://www.murekkep.org/wp-content/uploads/2012/11/galaxy-s4-cikis-tarih-166x125.jpg 166w" sizes="(max-width: 620px) 100vw, 620px" /> 

Böyle güçlü bir telefon olarak beklenince **Galaxy S4 çıkış tarihi** daha da büyük önem kazanıyor. Daha önce [akıllı telefonun Mayıs ayından][3] önce çıkmayacağı konusunda haberler ortalıkta dolaşıyordu. Hatta Lübnan Samsung yetkililerinin “ağzından kaçırdığı” bilgi de bu yöndeydi. Fakat bu konudaki en son bilgiye göre **Galaxy S4 Mart ayında çıkacak**. Tüm kaynaklar Samsung Unpacked etkinliği çerçevesinde bu yeni amiral gemisini tanıtacağını düşünüyor. Zaten Samsung resmi sitesine göre Kore’li yetkililer şu anda Samsung Unpacked için hazırlıklara başlamışlar.

Samsung Mobile’ın beyni JK Shin açıklamasında Galaxy S4 çıkış tarihini “yakında” olarak belirtmişti. Tabi bu kıvrak cevaptan tam olarak bir tarih çıkaramasak da eldeki bilgiler biraz daha elemek için kullanılabilir.

### Samsung Galaxy S4 Özellikleri

Görünüşe göre Samsung Unpacked etkinliği Londra, Seul ve New York’ta eşzamanlı olarak gerçekleştirilecek. Bu toplantıda tanıtılması beklenen Samsung Galaxy S4 özellikleri hakkında en son aldığımız haber bir test yazılımından görünen screenshot. Muhtemelen Galaxy S4 olacağı tahmin edilen telefon [AnTuTu Benchmark sonuçları][4]nda GT-I9500 adıyla görüldü. Bu sonuçlara göre CES2013’te tanıtılan sekiz çekirdekli Exynos 5 Octa çipsetin _Galaxy S4 Özellikleri_ arasında yer alacağı ihtimali de artıyor. Bunun yanı sıra full HD çözünürlüklü 4.99inç ekran, Android 4.2 Jelly Bean işletim sistemi, Galaxy S3’teki 8MP kamera yerine 13 Megapiksel de diğer teknik detayları oluşturuyor.

Özetleyecek olursak Ocak ayına kadar Galaxy S4 çıkış tarihi ve teknik özellikleri netleşti. Geçtiğimiz yıl Galaxy S3’ün tanıtıldığı tarihten biraz daha erken tanıtılacağı düşünülen Galaxy S4 Mart ayı içinde karşımıza çıkacak gibi duruyor. Peki, Samsung’un erken tanıtımı markayı Apple karşısında bir adım öne çıkarabilecek mi? Bekleyip görmekten başka çaremiz yok.

 [1]: https://www.murekkep.org/telefon/samsung-galaxy-s4
 [2]: https://www.murekkep.org/telefon
 [3]: https://www.murekkep.org/samsung-galaxy-s4-mayis-ayinda-cikabilir-10453
 [4]: https://www.murekkep.org/samsung-galaxy-s4-ozellikleri-test-sonuclarinda-gozuktu-11100