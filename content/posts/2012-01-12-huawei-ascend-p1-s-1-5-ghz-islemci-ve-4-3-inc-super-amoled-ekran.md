---
title: Huawei Ascend P1 S, 1.5 Ghz İşlemci ve 4.3 inç Super AMOLED Ekran
author: Alper
type: post
date: 2012-01-12T17:27:47+00:00
url: /huawei-ascend-p1-s-1-5-ghz-islemci-ve-4-3-inc-super-amoled-ekran/
featured_image: /wp-content/uploads/2012/01/huawei-ascend-p1s-100x100.jpg
dsq_thread_id:
  - 943728150
categories:
  - Mobil
tags:
  - akıllı telefon
  - android
  - telefon

---
Dünyanın lider bilgi ve iletişim teknolojileri şirketlerinden **Huawei**, CES 2012 Tüketici Elektroniği Fuarı&#8217;nda dünyanın en ince akıllı telefonu Huawei Ascend P1 S modelini görücüye çıkardı. **Huawei Ascend P1 S, çift çekirdekli 1.5 GHz işlemcisi, 8 megapiksellik kamerası ve yüksek kaliteli, 4,3 inç süper AMOLED dokunmatik ekranıyla** öne çıkıyor.

Konuyla ilgili basın bültenini aşağıda bulabilirsiniz.

## Huawei&#8217;den Dünyanın En İnce Akıllı Telefonu

**Huawei Ascend P1 S**, çift çekirdekli **1.5 GHz işlemcisi ve 4,3 inç süper AMOLED** dokunmatik ekranıyla öne çıkıyor.

Las Vegas, ABD, 12 Ocak 2012 &#8211; Dünyanın lider bilişim teknolojileri şirketlerinden Huawei CES 2012 Tüketici Elektroniği Fuarı&#8217;nda dünyanın en ince akıllı telefonunu görücüye çıkardı. Sadece **6,68 mm kalınlığındaki Huawei Ascend P1 S**, Corning® Gorilla® Cam kaplama 960 x 540 çözünürlüklü 4,3 inç Süper AMOLED dokunmatik ekrana sahip. **Ascend P1 S** ayrıca çift çekirdekli 1.5 GHz TI OMAP 4460 Cortext-A9 işlemcisi ve Android 4.0 Ice Cream Sandwich işletim sistemi ile kendi sınıfının en hızlı ve en küçük akıllı telefonu.

<img class="alignright size-full wp-image-7541" title="huawei_ascend_p1s_05" src="https://www.murekkep.org/wp-content/uploads/2012/01/huawei_ascend_p1s_05.jpg" alt="" width="400" height="588" srcset="https://www.murekkep.org/wp-content/uploads/2012/01/huawei_ascend_p1s_05.jpg 400w, https://www.murekkep.org/wp-content/uploads/2012/01/huawei_ascend_p1s_05-272x400.jpg 272w, https://www.murekkep.org/wp-content/uploads/2012/01/huawei_ascend_p1s_05-34x50.jpg 34w, https://www.murekkep.org/wp-content/uploads/2012/01/huawei_ascend_p1s_05-85x125.jpg 85w" sizes="(max-width: 400px) 100vw, 400px" /> 

CES 2012&#8217;de dünyanın en ince akıllı telefonunu lanse etmekten heyecan duyduklarını belirten Huawei Türkiye Pazarlama Direktörü Bilgin Demir “2012 yılı Huawei marka akıllı telefon ve tablet ürünleri açısından son derece hareketli bir yıl olacak. Ürün portföyümüz bir değişim yaşıyor ve daha fazla ürün ile tüketicilerin ihtiyaçlarına yönelik yeni cihazlar sunuyor olacağız. **CES 2012**’de duyurulan dünyanın en ince Akıllı Telefonu Ascend P1 S modeli ile, Huawei olarak üst segment ve en yeni donanım ve yazılım teknolojilerinden yararlanan yüksek kaliteli cihazlar üreterek yeni müşteri kitlelerine de ulaşacağımızın ilk adımıdır.&#8221; dedi.

Huawei fuarda ayrıca aynı [akıllı telefon][1] serisinden Ascend P1&#8217;i de tanıttı; P1 S ile aynı işlevlere sahip olan P1&#8217;in genişliği ise 7,69 mm. Huawei Ascend P1/P1 S serisi, 1670 mAh/1800 mAh pilleriyle zarafet ve sürati birleştirirken, aynı zamanda kendi sınıfındaki en hızlı eşzamanlı işlem gerçekleştirme, video oynatma ve oyun oynama imkanını da sunuyor.

Sadece 64,8 mm kalınlığındaki süper zarif gövdesi ve şık renkleriyle **Huawei Ascend P1/P1 S** daha ilk bakışta tarzını gösteriyor. PPVD arka kaplama ısıyı eşit dağıtmakla kalmıyor, güç ve zarafeti birleştiren metal dokusuyla üç boyutlu bir tasarım sunuyor. Şimdilik sadece metalik siyah, seramik beyazı ve kiraz pembesi modelleri bulunan Ascend P1/P1 S, önümüzdeki günlerde her kişisel tarza ve çevreye uygun yeni renkleriyle de kullanıcılara sunulacak.

**Ascend P1/P1 S**, arka yüzde etkileyici 8 megapiksel BSI, ön yüzde ise 1,3 megapiksel HD kameraları ve çift flaşlı LED ve HDR görüntü optimizasyonu ile dijital dünyanıza hayat veriyor. Ascend P1/P1 S sayesinde, özel anlarınızı hem aydınlık hem de loş ortamlarda daha keskin, daha parlak ve daha net yakalayabilirsiniz. Huawei Ascend P1/P1 S&#8217;in büyüleyici **1080p HD video** yakalama kabiliyeti ile en unutulmaz anlarınızı ölümsüz kılabilirsiniz. Ayrıca **3G, WiFi ve Bluetooth** üzerinden hızlı veri bağlantısı sunan cihaz, yerleşik sosyal medya araçlarıyla fotoğraflarınızı ve videolarınızı anında sosyal çevrenizle paylaşmanıza olanak tanıyor.

**Huawei Ascend P1/P1 S** modellerinin Türkiye’de 2012&#8217;nin ikinci yarısının başında piyasaya sürülmesi planlanıyor.

 [1]: https://www.murekkep.org/etiket/akilli-telefon "akıllı telefon"