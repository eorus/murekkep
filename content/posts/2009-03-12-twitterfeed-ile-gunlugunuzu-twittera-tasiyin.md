---
title: Twitterfeed ile Günlüğünüzü Twitter’a Taşıyın
author: Alper
type: post
date: 2009-03-12T21:51:48+00:00
url: /twitterfeed-ile-gunlugunuzu-twittera-tasiyin/
post-thumb:
  - https://www.murekkep.org/mini/twitbird.jpg
dsq_thread_id:
  - 948757339
categories:
  - Sosyal
tags:
  - sosyal medya
  - twitter
  - wordpress

---
[Twitterfeed][1] herhangi bir günlük (**blog**) ya da rss beslemesini (**feed**) Twitter hesabına aktarmayı sağlayan oldukça kullanışlı bir servistir. Twitterfeed günlüğünüzde yazdığınız yazıları sizin belirleyeceğiniz aralıklarla kendiliğinden kontrol ederek belirtmiş olduğunuz twitter hesabına düzenli olarak aktarır. 

Twitterfeed&#8217;in çalışma şekline ve ne olduğuna değinmeden önce günlüğünüzü bir twitter beslemesine dönüştürmek için nasıl bir yol izleyeceğinize karar vermeniz gerekiyor. [Mürekkep][2] için twitter hesabı açtığımızda bunun için mevcut örneklere baktık. Genel olarak kullanılan öncelikle günlüğünüz için bir **twitter hesabı** oluşturmak olacaktır. Arzu ederseniz kendi kişisel twitter hesabınızdan günlüğünüzün twitter hesabını takip (**follow**) edebilirsiniz. 

#### Twitterfeed Nedir?

OpenID hesabı ile hemen giriş yapabileceğiniz Twitterfeed istediğiniz site ya da günlük üzerinde yazılan yazıları gene bu site veya günlüğün rss beslemelerini kullanarak belirtilen twitter hesabına aktaran bir servistir.  
<!--more-->

#### OpenID Nedir? Nasıl Edinebilirim?

<img alt="" src="http://twitterfeed.com/images/twitterfeed.png" title="Twitterfeed" class="alignright" width="400" height="120" /> **OpenID** sistemini yaklaşık onbine yakın site desteklemektedir. Bunların arasında Google, Yahoo, Flickr , Technorati vs.. gibi siteleri sayabiliriz. Bu sitelerin sunduğu servisleri hepimiz bir şekilde kullanmaktayız. OpenID bu sitelere giriş yaptığınız hesap bilgilerini kullanır. OpenID&#8217;ye bağlı tüm sitelere OpenID Directory üzerinden bakabilirsiniz. Eğer yukarıda sayılanlardan hiçbirini kullanmıyorsanız myOpenID üzerinden Türkçe arayüzü kullanarak OpenID hesabı oluşturabilirsiniz. 

#### Twitter için yeni RSS beslemesi eklemek

Twitter için yeni bir rss beslemesi ekleyeceğiz. Twitterfeed üzerinden giriş yaptıktan sonra &#8220;**go to my twitter feeds (or create a new one)**&#8221; linkine tıklıyoruz. Böylelikle mevcut eklemiş olduğumuz beslemelere ya da yeni bir tane rss beslemesi ekleyebileceğimiz alana gideceğiz. Burada yapılacak işlemler aşağıdaki resimde olduğu gibidir. 

Kısaca Twitter hesap bilgileriniz. Sitenizin RSS besleme adres bilgisi. Twitter üzerinde yazı başlığı bilgilerinin nasıl gözükeceği ve hangi url kısaltma servisinin kullanılacağını belirleme gibi kısımlar seçilerek işlem tamamlanıyor. 

#### Sonuç

Mürekkep için [Twitter][3] üzerinde hesap oluşturduktan sonra **Wordpres için Twitter** araçlarına bakmıştım. Açıkçası bu konuda faydalı olabilecek ve aynı işlevi gören fazla sayıda [WordPress][4] eklentisi bulunuyor. Twitterfeed ise kullanmakta olduğunuz site altyapısına bakmadan, sadece yazılarınıza ait bir RSS beslemesi mevcutsa bunu kullanıyor. Yani sadece bir OpenID ve **RSS beslemesi** yeterli oluyor. Bir kere Twitterfeed ayarlamalarını yapıp sitenizin RSS beslemesini ekledikten sonra günlüğünüze yazılarınızı eklemeniz yeterli olacaktır. 

Son olarak Mürekkep&#8217;te yazdıklarımızı Twitter üzerinden takip edebileceğinizi tekrar hatırlatırız. [twitter.com/murekkep][5]

Yazıda eksik gördüğünüz ya da Twitterfeed kullanımı ile ilgili eklemek istedikleriniz olursa elbette her zaman yorumlarınızla katkıda bulunabilirsiniz.

 [1]: http://twitterfeed.com/
 [2]: https://www.murekkep.org
 [3]: http://twitter.com
 [4]: http://wordpress.org
 [5]: http://twitter.com/murekkep