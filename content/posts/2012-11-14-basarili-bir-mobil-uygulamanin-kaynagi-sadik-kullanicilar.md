---
title: 'Başarılı Bir Mobil Uygulamanın Kaynağı: Sadık Kullanıcılar'
author: bkazar
type: post
date: 2012-11-14T12:47:41+00:00
url: /basarili-bir-mobil-uygulamanin-kaynagi-sadik-kullanicilar/
featured_image: /wp-content/uploads/2012/11/Mobile-App-Small-Business-427x272-100x100.jpg
dsq_thread_id:
  - 949984900
categories:
  - Mobil
tags:
  - android
  - iphone
  - windows phone

---
Bugün bir mobil uygulama hakkında başarılı veya başarısız diye konuşabilmek için herkesin aklına gelen muhtemelen uygulamanın indirilme sayısını yorumlamak olacaktır. Mantık olarak doğru bir hareket. Zira ne kadar çok kişi kullanıyorsa ürettiğiniz mobil uygulama o kadar başarılıdır diyebiliriz. Ancak mobil uygulama dünyasında olay sadece bu rakamların yüksekliği değil.

<img class="aligncenter size-full wp-image-9149" title="Kobi-mobil-uygulama" src="https://www.murekkep.org/wp-content/uploads/2012/11/Mobile-App-Small-Business-427x272.jpg" alt="Kobi-mobil-uygulama" width="427" height="272" srcset="https://www.murekkep.org/wp-content/uploads/2012/11/Mobile-App-Small-Business-427x272.jpg 427w, https://www.murekkep.org/wp-content/uploads/2012/11/Mobile-App-Small-Business-427x272-400x254.jpg 400w, https://www.murekkep.org/wp-content/uploads/2012/11/Mobile-App-Small-Business-427x272-50x31.jpg 50w, https://www.murekkep.org/wp-content/uploads/2012/11/Mobile-App-Small-Business-427x272-196x125.jpg 196w" sizes="(max-width: 427px) 100vw, 427px" /> 

<div>
</div>

Bir Mobil Uygulamanın başarısı hakkında basitçe şöyle bir denklem oluşturabiliriz;

**_Başarı = İndirme Sayısı + Sadık Kullanıcı Sayısı_**

Diğer bir deyişle ürettiğiniz mobil uygulamanın başarılı olabilmesi için yalnızca çok fazla kişinin indirmesi yetmez, aynı zamanda aktif olarak kullanan kişilerin sayısı ve dolayısıyla sizin uygulama ile elinizde tutmayı başardığınız kullanıcıların sayısı da çok önemlidir.

<div>
  <img class="alignleft  wp-image-9148" title="ios uygulama" src="https://www.murekkep.org/wp-content/uploads/2012/11/app.jpg" alt="ios mobil uygulama" width="261" height="225" srcset="https://www.murekkep.org/wp-content/uploads/2012/11/app.jpg 373w, https://www.murekkep.org/wp-content/uploads/2012/11/app-50x43.jpg 50w, https://www.murekkep.org/wp-content/uploads/2012/11/app-144x125.jpg 144w" sizes="(max-width: 261px) 100vw, 261px" />Geçtiğimiz günlerde Google Play Store’da 700.000 farklı uygulamanın indirilebilir olduğu Google tarafından gururla açıklanmıştı. Bunun bir de Apple ve Windows Phone tarafı varken toplam uygulama sayısı milyonlarla ölçülüyor. Bu kadar çeşidin arasında kullanıcılar da deneme yanılma yoluna çok sık başvuruyorlar ve beğenmedikleri programı belki dakikalar içerisinde siliyorlar. Yani sizin güvendiğiniz indirilme rakamları gerçek kullanıcıları dolayısıyla gerçek başarıyı yansıtmıyor. Hal böyle olunca mobil uygulama üreticisi şirketler bütçelerinin büyük kısmını bu kalabalıkta yeni kullanıcı bulmaya ayırıyorlar. Fakat o kadar para harcayıp kazandığınız müşterilerin ön kapıdan girip arka kapıdan çıkmasını istemezsiniz değil mi? İşte bu yüzden kullanıcıların mümkün olduğunca uzun süre mobil uygulamanızı kullanmasını istemelisiniz.</p> 
  
  <div>
    Asıl soru geliyor, bir mobil uygulama üreticisi olarak uygulamalarınızı kullanan sürekli müşterilerinizi bulmak ve sadık kalmalarını sağlamak için ne yapıyorsunuz?<br /> Mobil uygulama alanında yeni olsa da dünyada bu şekilde müşteri edinmek için çalışan harika yollar bulundu ve aslında yıllardır kullanılıyor. Şimdi birazcık bankacılık sektörünü düşünelim. Çekirdek gibi kredi kartı satmaya çalışıyorlar. Onlara da tam sizin mobil uygulama kullanıcılarından istediğiniz gibi kredi kartını kullanacak, bankaya sadık kalarak uzun süreli kazanç sağlayacak ve hatta kredi kartının avantajlarını arkadaşlarına anlatıp onları da kendi kullandığı kredi kartını almaya ikna edecek müşteriler gerekiyor. Peki bankalar bunu sağlayabilmek için ne yapıyor? Bankacılık sektöründe en yaygın sadık müşteri kazanma sistemi harcamalardan puan kazandırmak, sadık müşterilere indirimli uçak bileti, konaklama imkanı vs. sağlamak. Bankanın müşterisi olduğunuz süreye ve yaptığınız toplam harcamaya göre size gold, platinium gibi önadlar eklediği, harcamalardan daha çok puan kazandıran kredi kartları veriyor. Böylece siz o bankanın müşterisi olmaya devam ediyorsunuz. Düşünmeye kalkarsak bir çuval böyle örnek bulacağız eminim. Çoğu büyük endüstride sürekli müşterilere odaklanmış çalışmalar pazarlama taktiğinin temelidir.</p> <figure id="attachment_9151" aria-describedby="caption-attachment-9151" style="width: 400px" class="wp-caption aligncenter"><img class="size-large wp-image-9151" title="uygulama market" src="https://www.murekkep.org/wp-content/uploads/2012/11/app-markets-580-75-400x223.jpg" alt="uygulama market" width="400" height="223" srcset="https://www.murekkep.org/wp-content/uploads/2012/11/app-markets-580-75-400x223.jpg 400w, https://www.murekkep.org/wp-content/uploads/2012/11/app-markets-580-75-50x27.jpg 50w, https://www.murekkep.org/wp-content/uploads/2012/11/app-markets-580-75-223x125.jpg 223w, https://www.murekkep.org/wp-content/uploads/2012/11/app-markets-580-75.jpg 580w" sizes="(max-width: 400px) 100vw, 400px" /><figcaption id="caption-attachment-9151" class="wp-caption-text">Geçtiğimiz günlerde Google Play Store’da 700.000 farklı uygulamanın indirilebilir olduğu Google tarafından gururla açıklanmıştı.</figcaption></figure> 
    
    <p>
      Bir mobil uygulama şirketi olarak şirketinizi büyütmek için yapabileceğiniz en doğru hareket aktif kullanıcılarınıza yatırım yapmaktır. Onları mutlu etmeye çalışırsanız onların sadakatini ve kullanım oranlarını arttırmanın dışında arkadaşlarına tavsiye etmelerini sağlarsınız. Çünkü herhangi bir mobil uygulamayı daha sık kullanan kullanıcılar genelde teknolojiyi takip eden, sosyal medyada sık sık bu konuda konuşan insanlardır. Sizin mobil uygulamanız ile ilgili yazacağı bir olumlu yorum belki size birçok yeni sadık kullanıcı adayı kazandıracaktır.
    </p>
    
    <p>
      &nbsp;
    </p>
    
    <p>
      Konuyu toparlamak gerekirse bir mobil uygulama yayıncısı olarak şu üç başlığı unutmamanızın faydası büyük olacaktır;
    </p>
    
    <ol>
      <li>
        İndirilme rakamlarından bahsedeceksek, kullanıcıların kaçının programda devamlı olduğunu da unutmayın.
      </li>
      <li>
        Şu anda sizin mobil uygulamanızı kullanan müşterilerinize odaklanın. Böylece onların tekrar sizin uygulamanızı kullanmasını sağlamak dışında yeni sürekli kullanıcılar edinme şansınız artar.
      </li>
      <li>
        En iyi reklamcınız, mobil uygulamanızı sürekli kullanan sadık kullanıcılarınızdır. Onları uygulamanız hakkında fikirlerini paylaşmaya teşvik etmek için yeni yollar arayın.
      </li>
    </ol>
  </div>
</div>