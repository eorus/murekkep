---
title: Torrent Nedir? Torrent Dosyaları Nasıl Çalışır?
author: Alper
type: post
date: 2010-11-29T12:28:23+00:00
url: /torrent-nedir-torrent-dosyalari-nasil-calisir/
post-thumb:
  - https://www.murekkep.org/mini/torrent-icon.jpg
  - https://www.murekkep.org/mini/torrent-icon.jpg
  - https://www.murekkep.org/mini/torrent-icon.jpg
dsq_thread_id:
  - 948999780
categories:
  - Sosyal
tags:
  - program
  - torrent
  - yazılım

---
**Torrent nedir?** Torrent nedir sorusunu cevaplamak için öncelikle Bittorrent protokolüne bakmak gerekiyor. Bir **P2P paylaşım teknolojisi olan Bittorrent**, internette kullanıcılar arasında kurulmuş bir dosya alışveriş sistemidir. Torrent ismi ise Bittorrent protokolünden türemiş ve uzantısı .torrent şeklinde oluşmuş bir dosya uzantı formatıdır. Bu dosya uzantı formatı olan .torrent çalıştıran programlar &#8220;Torrent Programı&#8221; gene bu .torrent dosyalarını içeren ve kullanıcılara paylaşım için sunan sitelere &#8220;Torrent Siteleri&#8221; diyebiliriz. Torrent programları ve torrent sitelerine ayrıca değineceğiz. 

**Torrent ile dosya indirme** ya da torrent ile paylaşımda bulunmanın nasıl olduğuna bakmamız gerekirse kısaca şöyle açıklayabiliriz. Torrent ile dosya indirmek istediğinizde **.torrent** uzantılı dosyaları bulmak için bir torrent sitesine gidebilirsiniz. Ya da **torrent indirme programı** kullanıyorsanız içerisinden torrent araması gerçekleştirebilirsiniz.

Torrent aramasını gerçekleştirip indirmek istediğiniz torrent dosyasına ulaştığınızda ise elinizde indirilmiş bir şekilde, boyutu büyük olmayan bir info dosyası yani .torrent uzantılı dosya oluşmuş olacaktır. 

## Torrent Dosyaları

Torrent dosyaları .torrent uzantılı dosyalardır. Torrent dosyalarının içerisinde torrent programının işleyeceği şekilde sunucu, **izleyici bilgisi url adresi** (tracker announce), **ortaklar** (seed), **eşler** (peer), **dosya parçaları** (pieces), **dosya boyutu** (lenght), şeklinde UTF-8 ile kodlanmış bir bilgi dosyasıdır. 

### Seed (Ortaklar) Nedir?

İndirilen torrent dosyasını bitirmiş ve paylaşımda tutan kullanıcıların sayısını ifade eder. Eğer bir torrentin seed oranı yüksekse o torrent dosyasını indirip, bitirmiş ve yayımlayan fazla sayıda kişi olduğunu anlarız. Böylelikle indirdiğimiz torrent dosyasının %100 olarak tamamlanacağına emin olabiliriz. Çünkü zaten tüm parçaları indirmiş kişiler olduğunu seed (ortak) rakamında anlayabilmekteyiz. Eğer **seed sayısı** &#8220;0&#8221; sıfırsa o zaman bu dosyayı indiren birileri var ama kimse henüz bitirememiş diyebiliriz. Böyle durumlarda indirilen torrent dosyasının bitmeme ihtimali vardır. O yüzden **seed** sayısının çok olması kontrol etmemiz gereken en önemli unsurlardan bir tanesidir. 

### Peer (Eşler) Nedir?

**Torrent indirme** işlemine başladığınızda seed ve peer değerlerini görebilirsiniz. Yukarıda seed nedir açıklamasını yapmıştık. Siz torrent dosyasını indirmeye başladığınızda aslında bir peer (eş) konumundasınızdır. Yani dosyayı indirmeye devam eden ama henüz bitirememiş. Siz torrent dosyasını indirirken aynı zamanda indirdiğiniz kısmı paylaştığınız için hem indiren hem de paylaşan konumunda olursunuz. Ancak siz dahil **peer sayısı** olarak gördüğünüz tüm kullanıcılar henüz %100 olarak torrent dosyasını indirmeyi tamamlamamış olan kullanıcılardır. **Torrent indirme** işlemi tamamlandığında siz artık bir peer değil seed haline gelirsiniz. 

Kullanmakta olduğunuz torrent programı ile bir torrent dosyası indirmek istediğinizde size **tracker** bilgilerini, seed ve peer sayısını, indirme işleminin süresini ve sürecini bilgi olarak aktarır ve işlemeye başlar. 

**Torrent programları** BitTorrent protokolünü kullanarak torrent dosyalarını indiren ya da karşıya yükleyen ve yukarıda saydığımız **torrent dosyası** içerisindeki bilgileri işleyen bilgisayar programlarıdır. 

Genel olarak <a href="http://en.wikipedia.org/wiki/Comparison_of_BitTorrent_clients" target="_blank">BitTorrent İstemcilerinin Karşılaştırmalarına</a> ve hangi işletim sisteminde hangi torrent programlarının olduğuna ilişkin Wikipedia üzerinde oluşturulmuş tabloya bakabilirsiniz. 

Torrent programları ve torrent sitelerine ilişkin detayları bir diğer torrent konu başlığında işleyeceğiz.