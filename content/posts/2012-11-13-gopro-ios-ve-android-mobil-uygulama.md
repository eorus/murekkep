---
title: GoPro iOS ve Android Mobil Uygulama
author: bkazar
type: post
date: 2012-11-13T12:43:42+00:00
url: /gopro-ios-ve-android-mobil-uygulama/
featured_image: /wp-content/uploads/2012/11/gopro-hero-100x100.jpg
dsq_thread_id:
  - 949075069
categories:
  - Mobil
tags:
  - android
  - iphone

---
GoPro herhangi bir ekstrem spor videosu, sahnede gitar çalarken çekilmiş klipler, motorsporları araç içi kamerası ve bunun gibi zor koşullardan görüntüleri bize ileten kameraları üreten şirket. Özellikle kompakt boyutları, zor koşullara dayanımı ve HD çekim yapabilmesi nedeniyle kendi pazarını yaratan HERO serisi kameralarıyla dünyada çığır açtılar. Şimdi de işleri biraz daha profesyonelleştirmek üzere Android ve iOS uyumlu bir mobil uygulama üretmişler. GoPro Hero kameranızı akıllı telefonunuza WiFi üzerinden bağlıyorsunuz. Ardından yüklediğiniz mobil uygulama üzerinden kameradan canlı görüntü aktarımı, kamera modunu değiştirme, kaç dosya bulunduğunu görüntüleme, bataryanın ne kadar dolu olduğunu görüntüleme gibi hemen tüm özellikleri akıllı telefonunuz üzerinden kontrol edebiliyorsunuz.

<img class="alignnone size-full wp-image-9127" title="gopro-hero" src="https://www.murekkep.org/wp-content/uploads/2012/11/gopro-hero.jpg" alt="gopro-hero" width="680" height="453" srcset="https://www.murekkep.org/wp-content/uploads/2012/11/gopro-hero.jpg 680w, https://www.murekkep.org/wp-content/uploads/2012/11/gopro-hero-400x266.jpg 400w, https://www.murekkep.org/wp-content/uploads/2012/11/gopro-hero-50x33.jpg 50w, https://www.murekkep.org/wp-content/uploads/2012/11/gopro-hero-187x125.jpg 187w" sizes="(max-width: 680px) 100vw, 680px" /> 

GoPro mobil uygulamasını indirmek ve kullanabilmek için öncelikle Android 4.0 veya üzeri bir işletim sisteminiz, GoPro kameranızda da en güncel yazılımın bulunması gerekiyor. Ayrıca en son çıkan GoPro Hero 3 kameralar ile bu mobil uygulama şimdilik kullanılmıyor ancak güncelleme yolda. Hero 2 kameralarda da normalde WiFi özelliği bulunmuyor kullanabilmek için bir Wi-Fi BacPac aksesuarı kullanmalısınız. GoPro mobil uygulaması ve Hero kameranız ile unutmak istemediğiniz anları kaydetmek artık çok daha kolay.