---
title: 'Photovisi : Fotoğraflarınızdan Kolajlar Oluşturun'
author: Alper
type: post
date: 2009-03-23T15:38:51+00:00
url: /photovisi-fotograflarinizdan-kolajlar-olusturun/
post-thumb:
  - https://www.murekkep.org/mini/photovisi-kolaj.jpg
dsq_thread_id:
  - 197350255
categories:
  - Sosyal
tags:
  - internet
  - site önerisi

---
[Photovisi][1] fotoğraflarınızdan kolajlar oluşturabileceğiniz ve oluşturduğunuz bu kolajlardan **duvar kağıdı** (wallpaper) yaratabileceğiniz **ücretsiz** çevrimiçi (online) **fotoğraf kolaj oluşturma** sitesidir. 

Photovisi özelliklerine değinmeden önce kolaj sanatının ne olduğuna bakabiliriz. **Kolaj nedir?** Kolaj için resimden resim yapma sanatıdır diyebiliriz. Daha ayrıntılı kolaj tanımı için [Vikipedi &#8211; Kolaj][2] sayfasına baktığımızda aşağıdaki gibi bir tanım ile karşılaşıyoruz. 

> **Kolaj** &#8220;_collage_&#8220;, düz bir yüzey üzerine **fotoğraf**, gazete kâğıdı, ve benzeri nesnelerin yapıştırılmasıyla ve bazen boya ile de karıştırılarak uygulanan bir **resimleme** tekniğidir.

<!--more-->

  
Tekrar Photovisi&#8217;ye döndüğümüzde, **Photovisi** bilgisayarınızda bulunan fotoğrafları ya da [Flickr][3] hesabınızda bulunan fotoğrafları kullanarak hızlı bir şekilde çok güzel kolajlar oluşturmanızı sağlar.

**Photovisi** üzerinde hazır olarak birçok **şablon** bulunuyor. Photovisi üzerinde bu şablonlardan birisini seçerek işe başlıyorsunuz. Ardından kolaj oluşturmak istediğiniz fotoğrafları karşıya yüklüyorsunuz (upload). Kaydetme işleminden önce **kolaj** üzerindeki fotoğrafları kesme, silme gibi düzenleme işlemlerini gerçekleştirebiliyorsunuz. **Kolaj oluşturma** işleminizi tamamladıktan sonra ise oluşan kolajı bilgisayarınıza kaydedebilir ya da email ile paylaşabilirsiniz. 

18 farklı şablonun yer aldığı üyelik gerektirmeden ücretsiz bir şekilde fotoğraf kolajları oluşturabileceğiniz **Photovisi** üzerinde istediğiniz kadar kolaj yaratabiliyorsunuz.

 [1]: http://www.photovisi.com/
 [2]: http://tr.wikipedia.org/wiki/Kolaj
 [3]: http://flickr.com