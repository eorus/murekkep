---
title: PhotoFunia ile Resimlerinize Fark Katın
author: Alper
type: post
date: 2009-02-24T13:34:43+00:00
url: /photofunia-ile-resimlerinize-fark-katin/
dsq_thread_id:
  - 197138114
categories:
  - Sosyal

---
Muhtemelen çoğumuzun elinde kendimize veya yakınlarımıza ait çok sayıda **fotoğraf** bulunmaktadır. Elimizde bulunan bu fotoğrafları yeniden elden geçirmek, üzerinde oynamak ya da farklı alanlarda gösterebilmek için Gimp veya Photoshop kullanmayı bilmeniz gerekir. Tabi bu işlemleri kolay yoldan yani ilgili programları kullanmadan gerçekleştirebileceğiniz siteler vardır. **[PhotoFunia][1]**&#8216;da bunlardan biri ve çok güzel efektlerle resimlerinizi değişik şekillerde ve ortamlarda göstermenize olanak sağlıyor. <!--more-->

[][2]PhotoFunia üzerinde önceden belirlenmiş olan arkaplan ve efektleri kullanarak, resimlerinize ya da fotoğraflarınıza uygulayabiliyorsunuz. Ve sonuç gerçekten harika oluyor. PhotoFunia, sanattan, film yıldızlarına, dergi kapağından, barkovizyon görüntüsüne kadar fazla sayıda değişik hazır alan içeriyor. Bir taraftan **Paris Hilton** sizin yeni albümünüzü tanıtıyor gibi olurken, diğer taraftan **Esquire** dergisine kapak olduğunuzu görebiliyorsunuz. Mürekkep&#8217;teki değişikliklere istinaden yeni logomuzu Paris Hilton&#8217;un tanıttığını hayal edemezdim :)

PhotoFunia sunmuş olduğu efektler için yüz tanıma teknolojisini kullanıyor. Site üzerinde belirtildiği üzere yükleyeceğiniz resimlerin arka planlara ve efektlere uyabilmesi açısından önden çekilmiş ve yüzün belirgin olduğu fotoğrafların kullanılması gerekiyor. En iyi örnek olarak ise pasaport veya kimlikte kullanılan vesikalık fotoğraflar verilmiş. 

Eğer yüklenen fotoğrafta birden fazla kişinin yüzü varsa sıraya göre ilk tespit edilen kişinin yüz resmi dikkate alınıyormuş. 

Açıkçası ilk keşfettiğimden bu yana oldukça eğlenceli vakit geçirdiğimi söylemeliyim.

 [1]: http://www.photofunia.com/
 [2]: http://www.photofunia.com