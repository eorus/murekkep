---
title: Wolfram Alpha Arama Sonuçlarını Google’a Ekleyin
author: Alper
type: post
date: 2009-05-24T16:04:19+00:00
url: /wolfram-alpha-arama-sonuclarini-googlea-ekleyin/
post-thumb:
  - https://www.murekkep.org/mini/wolfram-icon.jpg
dsq_thread_id:
  - 961646455
categories:
  - Google
tags:
  - firefox
  - internet

---
**Wolfram Alpha** üzerinde arama yapmak değişik bir deneyim. Özellikle duyurusunun yapıldığı günden itibaren birçok farklı konuda, değişik anahtar kelimeler ile aramalar gerçekleştirdim. Wolfram Alpha arama sonuçları, arama kriterinize göre farklı gelebilecek sonuçlar çıkartabiliyor. Eğer Wolfram Alpha hakkında henüz bilginiz yoksa ve adını duymadıysanız, [Wolfram Alpha Arama Motoru Nedir?][1]{.broken_link} başlıklı yazıda hem Wolfram Alpha&#8217;nın ne olduğu hem de değişik arama örneklemeleriyle detaylarını bulabilirsiniz. 

Eğer Wolfram Alpha üzerinde belirli arama krtierleri doğrultusunda arama yaptıysanız o zaman Wolfram Alpha&#8217;nın bir cevaplama motoru olduğunu görmüşsünüzdür. Kıyaslandığı [Google][2] ile karşılaştırıldığında, önümüzde iki güzel örnek olduğunu görebiliyoruz. Bir tanesi siteleri indeksleyip eşleştirdiği anahtar kelimelerle arama sonuçları sunan Google, diğeri ise ansiklopedi kıvamında çalışan ve sorguladığınız farklı kelimeleri derleyip size bilgi bütünü olarak sunan **Wolfram Alpha**. 

Günlük internet kullanımında Google&#8217;ın yeri muhtemelen hepimiz için oturmuş olacak ki, %99 civarında büyük bir oranda açılış sayfası ve arama motoru olarak Google kullanılıyor. Wolfram Alpha&#8217;nın değeri ne kadar önemli olursa olsun, günlük kullanım olarak başlangıç sayfası yapmayı şu an için çoğu kimsenin düşünmediğine eminim. Eh böyle bir durumda internet kullanıcısı olarak Google&#8217;a bağlı kalacaksak ama **Google** üzerinden yaptığımız aramaların Wolfram Alpha üzerindeki karşılığını da merak ediyorsak, bunun için çözüm bir Firefox kullanıcısı tarafından üretilmiş. 

**Wolfram Alpha Google** firefox eklentisi ile Google üzerinden yaptığınız aramaların Wolfram Alpha üzerindeki karşılığını gene google arama sonuç sayfası içerisinde görebiliyorsunuz. Wolfram Alpha Google firefox eklentisi, google arama sonuçlarına wolfram alpha arama sonuçlarını ekleyebiliyor. 

Firefox üzerine **[Wolfram Alpha Google][3]{.broken_link}** eklentisini kurduktan sonra sağ alt tarafta, durum çubuğunda kırmızı wolfram logosunu göreceksiniz. Eklenti olarak kurulduktan sonra kırmızı şekilde yani aktif durumda, Google üzerinden yaptığınız aramalara Wolfram Alpha&#8217;yı eklemek için beklemeye geçiyor. Üstüne tıklarsanız Google arama sonuçlarında Wolfram Alpha arama sonuçlarının gelmesini otomatik olarak engellemiş olabiliyorsunuz. Ve bildiğiniz Google reklamları sağ tarafta çıkıyor. 

Deneysel olarak sunulan **Wolfram Alpha Google firefox eklentisi** basit bir şekilde google arama sonuçları sayfasının sağ tarafına, Google üzerinden aramasını gerçekleştirdiğiniz kelimenin Wolfram Alpha üzerindeki sonuçlarını getiriyor. Böylelikle **Google ile Wolfram Alpha&#8217;yı beraber kullanmış oluyorsunuz**. Wolfram Alpha Google firefox eklentisini, Firefox kullandığınız her ortamda şu an için deneysel olarak kullanabilirsiniz.

 [1]: https://www.murekkep.org/wolfram-alpha-arama-motoru-nedir-2815
 [2]: https://www.murekkep.org/konu/web-uygulamalari-ve-internet/google
 [3]: https://addons.mozilla.org/en-US/firefox/addon/12006