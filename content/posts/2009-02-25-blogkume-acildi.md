---
title: Blogküme Açıldı
author: Alper
type: post
date: 2009-02-25T10:27:44+00:00
url: /blogkume-acildi/
categories:
  - Google

---
Bir süredir ismini duyduğumuz Blogküme yeni arayüzüyle açıldı. İlk etapta değişimin önyüzde olduğunu söylesek bile içerikte Blogküme&#8217;nin ne olduğu gayet güzel anlatılmış.

Öncelikle **Blogküme**&#8216;nin herhangi bir günlüğün bilgilerini girip kendisini ekleyebileceği bir platform olmadığını rahatlıkla söyleyebiliriz. Blogküme üzerinde yazılanlardan yola çıkıp biraz bilgi vermeden önce Blogküme&#8217;nin sloganını aktarmakta fayda olduğunu düşünüyorum. Böylelikle içeriğinin ya da hedeflediğinin ne olduğunu daha kolay yorumlayabiliriz. 

**Blogküme nedir? Kaliteli Türkçe bloglar arasında bir destek şebekesidir.**

Şu an için gözüken Blogküme içerisindeki günlükler, sitelerine yerleştirecekleri bannerlar sayesinde birbirlerini destekleyecekler. Böylelikle daha büyük kitleler tarafından takip edilebilir ve tanınır hale gelecekler. 

**Blogküme** kapalı üyelik sistemiyle çalışan bir dayanışma topluluğu olarak kendini tanıtıyor. Blogküme üzerindeki hakkında ve katılım sayfalarına baktığımızda ince eleyip sık dokuduklarını, kaliteye, **kaliteli içeriğe** ne kadar önem verdiklerini rahatlıkla görüyoruz. 

Eğer siz de günlüğünüzün içeriğinin Blogküme katılım şartlarında belirtildiği gibi özgün ve insanlığın yararına olduğunu düşünüyorsanız **Blog Öneri Formu**&#8216;nu doldurarak başvuruda bulunabilirsiniz.