---
title: Samsung Galaxy S2 Android 4.1.2 Güncellemesi Bugün Çıkıyor
author: bkazar
type: post
date: 2013-01-24T07:58:52+00:00
url: /samsung-galaxy-s2-android-4-1-2-guncellemesi-bugun-cikiyor/
featured_image: /wp-content/uploads/2012/11/samsung-galaxy-s2-100x100.jpg
categories:
  - Mobil
tags:
  - akıllı telefon
  - android
  - samsung
  - telefon

---
Bu ayın başında Samsung’un birkaç yıl öncenin amiral gemisi [akıllı telefon][1]u olan Galaxy S2 için Android 4.1 Jelly Bean güncellemesi bekleyen kullanıcılar için kötü bir haber ortaya çıktı. Görünüşe göre bu güncelleme şubat ayına kadar ertelenmişti. Ancak sonradan yapılan resmi açıklamalarla muhtemelen siz bu yazıyı okurken Galaxy S II kullanıcıları Android güncellemesini alıyor olacak.

Daha önce [Galaxy S2 için Android 4.1 güncellemesi yolda][2] haberimizde durumu özetlemiştik aslında. Orada da bahsettiğimiz  güncelleme sonunda bugün geldi. Uluslar arası Galaxy S2 modeli en yeni ve en başarılı Android 4.1 Jelly Bean güncellemesini almaya ilk olarak İspanya’dan başladı. Gün içinde ülkemizdeki kullanıcılar da OTA olarak bu güncellemeyi alacaktır. Bekleyemem derseniz Samsung Kies kullanarak güncellemeyi yapabilirsiniz.

<img class="aligncenter size-full wp-image-9201" alt="samsung-galaxy-s2" src="https://www.murekkep.org/wp-content/uploads/2012/11/samsung-galaxy-s2.jpg" width="516" height="370" srcset="https://www.murekkep.org/wp-content/uploads/2012/11/samsung-galaxy-s2.jpg 516w, https://www.murekkep.org/wp-content/uploads/2012/11/samsung-galaxy-s2-400x286.jpg 400w, https://www.murekkep.org/wp-content/uploads/2012/11/samsung-galaxy-s2-50x35.jpg 50w, https://www.murekkep.org/wp-content/uploads/2012/11/samsung-galaxy-s2-174x125.jpg 174w" sizes="(max-width: 516px) 100vw, 516px" /> 

**Galaxy S2 Güncellemeden Sonra Neler Değişiyor?**

Güncellemeyi yaptıktan sonra çok daha gelişmiş ve kolay kullanılan bir kullanıcı ara yüzüyle karşılaşıyorsunuz. Herhalde Samsung Android 4.1 Jelly Bean güncellemesiyle artık birazcık geride kalmış Galaxy S2 modelini hızlandırarak güncel modellere yetişmesini sağlamak istemiş. Samsung Galaxy S2 üzerindeki TouchWiz Nature UI temasının keyfini sürmeye güncellemeden sonra da devam ediyorsunuz. Bunun yanında telefona gelişmiş hareket özellikleri, gelişmiş widget’lar ve hatta pop-up video player bile eklemişler.

Beklendiği üzere Android 4.1 akıllı telefon dünyasına yepyeni bir bakış açısı kazandırdı. Project Butter günlük kullanımda akıllı telefonunuzu akıcı tutarken Google Now sesli arama özelliği ise işlerinizi çok daha kolaylaştıracak. Samsung Galaxy S2 modeli için Android 4.1 yayınlayarak kesinlikle harika bir işe imza attı.

&nbsp;

 [1]: https://www.murekkep.org/telefon
 [2]: https://www.murekkep.org/samsung-galaxy-s-2-icin-android-4-1-yolda-10479