---
title: Flickr Fotoğraflarını Masaüstü Duvar Kağıdı Olarak Kullanın
author: Alper
type: post
date: 2011-01-14T20:50:06+00:00
url: /flickr-fotograflarini-masaustu-duvar-kagidi-olarak-kullanin/
dsq_thread_id:
  - 953229424
categories:
  - Masaüstü
tags:
  - yazılım

---
**Flickr** bildiğimiz üzere bir **fotoğraf paylaşım** sitesidir. Dünyanın dört bir tarafından kullanıcıların Flickr üzerinde paylaştığı birbirinden güzel, yüksek kaliteli fotoğrafları belirli etiketlerle ve içerdikleri konuya göre görüntüleyebiliyorsunuz. İlginç fotoğraflara ve görsel bir şölene dönüşebilen flickr fotoğraflarını **masaüstü duvar kağıdı**, arkaplanı olarak kullanmanız mümkün.

Ücretsiz bir uygulama olan <a href="https://flickrwallpaper.codeplex.com/" target="_blank" class="broken_link">Flickr Wallpaper Rotator</a> ile flickr üzerindeki fotoğrafları **windows masaüstü duvar kağıdı** olarak kullanabiliyorsunuz. Flickr Wallpaper Rotator **ücretsiz ve basit bir uygulama** olarak bilgisayarınıza kurulumu yapıldıktan sonra görev çubuğuna yerleşiyor. **Flickr Wallpaper Rotator** içerisinde hangi flickr fotoğraflarını kullanmak istiyorsanız belirtebiliyorsunuz.

## Flickr Wallpaper Rotator Kullanımı

Uygulama içerisinde kullanmak istediğiniz ya da windows masaüstünde görmek istediğiniz [fotoğraf][1] türlerini flickr etiketlerini virgülle ayırarak belirtiyorsunuz ve program içerisinde işaretliyorsunuz. **En ilginç fotoğraflar** ya da bir flickr kullanıcısının fotoğrafları şeklinde de kriterler belirlemek mümkün oluyor.

Görev çubuğunda çalışan Flickr Wallpaper Rotator sizin belirleyeceğiniz zaman aralığında windows masaüstü duvar kağıdınızı seçmiş olduğunuz **flickr fotoğrafları** ile düzenli olarak değiştiriyor. Windows işletim sisteminde sadece Microsoft .Net Framework bağımlılığı olan bu basit uygulama ile windows masaüstünüzü flickr fotoğrafları ile süsleyebilirsiniz.

 [1]: https://www.murekkep.org/konu/kultur-yasam/fotograf