---
title: Firefox Yeni Sekme Sayfası için Arka plan Resimleri (Wallpaper)
author: Alper
type: post
date: 2009-05-09T18:10:37+00:00
url: /firefox-yeni-sekme-sayfasi-icin-arka-plan-resimleri-wallpaper/
post-thumb:
  - https://www.murekkep.org/mini/fxeklenti-mini.jpg
  - https://www.murekkep.org/mini/fxeklenti-mini.jpg
  - https://www.murekkep.org/mini/fxeklenti-mini.jpg
dsq_thread_id:
  - 952805417
categories:
  - Masaüstü
tags:
  - firefox
  - internet tarayıcı
  - yazılım

---
Bugüne kadar kullandığımız işletim sistemine göre, masaüstünde kullanmak üzere **arkaplan resimleri** yani duvar kağıtları (wallpaper) beğenir ve zaman zaman değiştirirdik. Firefox internet tarayıcısının ne kadar özelleştirilebilir olduğunun bir başka kanıtı gibi **masaüstü arkaplanları** yerine, tarayıcı arkaplanları gibi bir konudan bahsedebiliyoruz. 

**Browser Backgrounds firefox eklentisi** sayesinde her yeni sekme açtığınızda gösterilmek üzere seçebileceğiniz bir arkaplan resminin gösterilmesini sağlayabiliyorsunuz. Birkaç gün önce [firefox yeni sekme sayfasını zenginleştirin][1]{.broken_link} başlıklı yazıda daha gelişmiş özelliklere sahip olan Desktop firefox eklentisini tanıtmıştık. Desktop eklentisi sadece **arkaplan resmi atamak** ile kalmayan, esas işlevi sık kullandığınız internet sitelerinin küçük resimleri ve diğer bileşenlerle **Firefox yeni sekme sayfasını** diğer modern tarayıcılarda olduğu gibi zengin hale getirebilmenizi sağlıyor. 

[Browser backgrounds][2] firefox eklentisi ise sadece firefox kullanımınızı görsel olarak keyifli bir hale getirmek için düşünülmüş ve her yeni sekme açıldığında sadece **arkaplan resimleri** gösterebilen bir eklenti olarak karşımıza çıkıyor. 

Özetle Firefox yeni sekme sayfasını zenginleştirirken, Browser backgrounds ile sadece arkaplan resmi atamak ya da Desktop firefox eklentisi ile daha kapsamlı bir hale getirmek gibi alternatiflere sahip olabiliyorsunuz. 

**Browser backgrounds** basit bir firefox eklentisi olduğundan kısaca alt bölümdeki durum çubuğuna **yeşil bir küp ikonu** olarak yerleştiğini ve bu kısımdan hem kullanabileceğiniz arkaplan resimlerini hem de yenilerini ekleyebileceğinizi söyleyebiliriz. Gerisi sizin yeni sekme sayfasında görsel olarak neleri tercih edeceğinize kalıyor.

 [1]: https://www.murekkep.org/firefox-yeni-sekme-sayfasini-zenginlestirin-2268
 [2]: https://browserbackgrounds.com/