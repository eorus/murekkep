---
title: 28. Uluslararası İstanbul Film Festivali
author: Alper
type: post
date: 2009-03-30T12:15:52+00:00
url: /28-uluslararasi-istanbul-film-festivali/
post-thumb:
  - https://www.murekkep.org/mini/iksvmini.jpg
  - https://www.murekkep.org/mini/iksvmini.jpg
dsq_thread_id:
  - 943092577
categories:
  - Kültür Yaşam
tags:
  - film
  - sinema

---
Uluslararası **İstanbul Film Festivali** her sene İstanbul Kültür Sanat Vakfı [IKSV][1] tarafından düzenlenen bir etkinliktir. Her sene Nisan ayının ilk iki haftası içerisinde gerçekleştirilen **İstanbul Film Festivali**&#8216;nin bu sene için Nisan 2009 takvimi 04 Nisan &#8211; 19 Nisan tarihleri arasını kapsıyor. 

**4-19 Nisan 2009** tarihleri arasında gerçekleşecek **28. Uluslararası İstanbul Film Festivali** içerisinde bu sene ulusal ve uluslararası Altın Lale yarışmaları dışında **Avrupa Konseyi Film Ödülü** ve **Nokia Nseries** Kısa Film yarışması düzenleniyor. <!--more-->

İstanbul Film Festivali’nde **Sean Penn**’in en iyi erkek oyuncu ödülünü aldığı **Milk**, Yeşim Ustaoğlu’nun [Pandora’nın Kutusu][2] filmi gibi birçok farklı eseri tek çatı altında bulabileceksiniz. İstanbul Film Festivali Philippe Lioret&#8217;in &#8221;**Hoş geldiniz/Welcome**&#8221; filmiyle açılacak. Festivalin kapanış filmi ise &#8221;**Gidişler/Departures**&#8221;. 

150&#8217;den fazla filmin gösterileceği İstanbul Film Festivali&#8217;nin biletleri satışa sunuldu. Hafta içi gündüz seansları (11.00, 13.30 ve 16.00) herkes için **3,50 TL**. Gündüz seansı dışında kalan zamanlar için Tam : **10 TL**, İndirimli : **7 TL** iken Türk Sineması bölümündeki filmler için bilet fiyatı tüm seanslarda **3,50 TL** olarak belirlenmiş. Yani geçen yıl başlatılan indirimli bilet uygulaması bu sene de devam ediyor. 

Festivali online olarak takip etmek için **İstanbul Film Festivali Gazetesi** yani Akbank Sanat&#8217;ın katkılarıyla e-gazete formatında internet üzerinden yayınlanan festivalist.com adresine bakmanızı tavsiye ederiz. 28. Uluslararası İstanbul Film Festivali hakkındaki her türlü gelişmeyi buradan takip edebilirsiniz. 

İstanbul Film Festivali için hangi sinemada hangi filmler hangi seansta oynuyor şeklinde oluşturulmuş tüm filmlerin listelendiği 2009 çizelgesine bakabilirsiniz.

 [1]: http://www.iksv.org/
 [2]: https://www.murekkep.org/pandoranin-kutusu-1067