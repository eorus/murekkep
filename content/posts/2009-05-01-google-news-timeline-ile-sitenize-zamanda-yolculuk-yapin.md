---
title: Google News Timeline ile Sitenize Zamanda Yolculuk Yapın
author: Alper
type: post
date: 2009-05-01T11:34:15+00:00
url: /google-news-timeline-ile-sitenize-zamanda-yolculuk-yapin/
post-thumb:
  - https://www.murekkep.org/mini/google-labs.jpg
  - https://www.murekkep.org/mini/google-labs.jpg
  - https://www.murekkep.org/mini/google-labs.jpg
  - https://www.murekkep.org/mini/google-labs.jpg
dsq_thread_id:
  - 947857002
categories:
  - Google

---
Google Labs‘ın deneysel olarak sunduğu **Google News Timeline**, benzer resimler ile beraber <a href="https://googleblog.blogspot.com/" target="_blank">Resmi Google Günlüğü</a>‘nde <a href="https://googleblog.blogspot.com/2009/04/hard-at-play-in-google-labs-with.html" target="_blank">tanıtılmıştı</a>. Önce **Google News Timeline** hakkında biraz bilgi verelim sonra istediğimiz siteyi ya da günlüğü Google News Timeline üzerinde nasıl kullanabileceğimize bakalım.

## Google News Timeline Nedir?

Google News Timeline, Google News olarak bilinen **Google Haberler** üzerindeki ya da sizin sunacağınız bir site verisindeki bilgileri, **kronolojik olarak organize eden** ve bir zaman çizgisi biçiminde sunan deneysel bir **Google Labs** hizmetidir. Sorgulamak istediğiniz haber veya haber verileri sunan siteyi günlük, haftalık, aylık ve yıllık periyodlarla gezinebilirsiniz. Ya da sadece belirli bir yılı, örneğin &#8220;**1976**&#8221; senesini veya &#8220;**09/2007**&#8221; şeklinde yılın belirli bir ayını sorgulayabilirsiniz. 

**Google News Timeline** üzerinde sorgulayabileceğiniz **haberler** çeşitlilik içermektedir. Google News Timeline, arşivlenmiş haberler, taranmış eski gazeteler ve magazin dergileri, günlük yazıları, spor haberlerinde geçen geçmişe yönelik skorlar ve medya içeriği olarak müzik ve sinema sorguları yapabilir ve bunlara ilişkin sonuçları yukarıda bahsettiğimiz kriterlerde önünüze getirebilir. Kısacası geçmişe yönelik olarak herhangi bir haber kaynağı veya site için **zamanda yolculuk** yapabilirsiniz. Yazımızın konusu da buradan yola çıkarak bu değişken sorgulamayı gerçekleştirmek üzere oluşturulmuştur.

## Google News Timeline ile Sitenize Zamanda Yolculuk Yapın

**Google News Timeline** ile blog yazılarına yani belirli bir günlüğe ya da siteye ait geçmişe, istediğiniz zaman dilimi olarak gezintide bulunabiliyorsunuz. Özetle başlıkta belirttiğimiz gibi Google News Timeline ile siteniz üzerindeki yazılara zamanda yolculuk yapabilirsiniz. 

Google News Timeline üzerinde yukarıdaki gibi &#8220;**Add Query**&#8221; diyerek yeni bir **sorgu** eklemek istediğinizi belirtip geçmişini ya da zaman çizgisini görmek istediğiniz sitenin, günlüğün adını yazıp sorgulamanız yeterli olacaktır. Örnek olarak &#8220;[mürekkep][1]&#8221; sorgusunu yukarıdaki gibi gerçekleştirdik ve zaman çizgisine ekledik. Burada **Google News Timeline** hizmetinin deneysel olarak sunulduğunu ve her sorgulamanın mutlak sonuç vermeyeceğini belirtmemiz gerekiyor. 

Üst kısımdan değişiklikleri kaydet &#8220;**Save Changes**&#8221; dediğimizde **Mürekkep.Org**&#8216;un zaman çizgisine ulaşmış oluyoruz. Bu aşamadan sonra istediğiniz zamana gidebiliyorsunuz. Mürekkep için yukarıdaki örnekte olduğu gibi Eylül 2007 yılına kısa bir yolculuk yapmış olduk. 

Gelen sonuçların fare yardımıyla sürüklenerek gezilebildiği **Google News Timeline** ile istediğiniz sitenin zaman içerisindeki arşivini ve geçmiş yazılarını, organize edilmiş kronlojik bir şekilde görüntüleyebilirsiniz.

 [1]: https://www.murekkep.org