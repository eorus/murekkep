---
title: Samsung Galaxy S IV Render Resimleri Ortaya Çıktı
author: bkazar
type: post
date: 2013-02-05T21:48:59+00:00
url: /samsung-galaxy-s-iv-render-resimleri-ortaya-cikti/
featured_image: /wp-content/uploads/2013/02/samsung-galaxy-s4-s-iv-100x100.jpg
categories:
  - Mobil
tags:
  - akıllı telefon
  - android
  - samsung
  - telefon

---
[Samsung Galaxy S4][1] için en son ortaya çıkan görüntülere göre **Galaxy** S serisinin yeni varisi farklı bir güzellik anlayışıyla geliyor. Eğer bu resimler doğruysa Galaxy S IV siyah bir gövde ve gümüş renkli harika çerçeveye sahip olacak. Birkaç farklı açıdan görebildiğimiz [akıllı telefon][2]un teknik özellikleri hakkında da birkaç veri ortaya çıktı.

Daha önce [**Samsung Galaxy S IV teknik özellikleri**][3] yazımızda size bahsettiğimiz 5 inç 1080p çözünürlüklü ekran, Exynos 5450 işlemci ve Android 4.2 Jelly Bean işletim sistemi gün geçtikçe doğrulanıyor.

<img class="aligncenter size-full wp-image-11559" alt="samsung-galaxy-s4-s-iv" src="https://www.murekkep.org/wp-content/uploads/2013/02/samsung-galaxy-s4-s-iv.jpg" width="540" height="412" srcset="https://www.murekkep.org/wp-content/uploads/2013/02/samsung-galaxy-s4-s-iv.jpg 540w, https://www.murekkep.org/wp-content/uploads/2013/02/samsung-galaxy-s4-s-iv-400x305.jpg 400w, https://www.murekkep.org/wp-content/uploads/2013/02/samsung-galaxy-s4-s-iv-50x38.jpg 50w, https://www.murekkep.org/wp-content/uploads/2013/02/samsung-galaxy-s4-s-iv-125x95.jpg 125w, https://www.murekkep.org/wp-content/uploads/2013/02/samsung-galaxy-s4-s-iv-262x200.jpg 262w, https://www.murekkep.org/wp-content/uploads/2013/02/samsung-galaxy-s4-s-iv-399x305.jpg 399w" sizes="(max-width: 540px) 100vw, 540px" /> 

Ortaya çıkan render görüntülerinden anlaşıldığı kadarıyla Galaxy S IV modelinde metal bir çerçeve ve ön tarafa bakan stereo hoparlör bulunacak. Bize ilk bakışta Samsung Galaxy Note 10.1 gibi bir tasarım çizgisini hatırlatan görüntüler gerçekse Galaxy S4 harika bir telefon olur. Ön taraftaki sensörler aynı yerindeyken şarj portu ve ön kamera da Galaxy S3 modelindeki yerinde duruyor. Bu render görüntülerinde fark edilen bir sevindirici haber de Samsung Galaxy S4 özellikleri arasında bir “kamera tuşu” da bulunuyor olması.

Ayrıca telefonun yanında yazan batarya değeri de beklenenden farklı bir değer. Daha önce [Galaxy S4 batarya][4]sı 2600mAh gücünde olacak deniyordu. Burada ise Galaxy Note 2 kadar güçlü 3100mAh batarya belirtilmiş.

Şimdi biraz gerçeklerden bahsedelim. Bizce renderlanmış bu akıllı telefon görüntüsü **Galaxy S4** olsa harika olurdu ama gerçekliğinden şüphemiz var. Daha önce sızan [Galaxy S4 fotoğrafları][5]nda ses ayar düğmeleri telefonun diğer tarafındaydı. Belki de önceden görülen fotoğraflar yalnızca prototipti, belki de uydurmaydı. Samsung “Galaxy S4 budur” demedikten sonra her bilginin doğruluk payı yalnızca %50.

Yukarıdaki görselin uydurma olma ihtimallerinden biri de bu kadar detaylı hazırlanmış olması. Daha telefon hakkında Samsung kanadından somut bir sızıntı olmadan her açısı belli render görsellerinin ortaya çıkmasına insanın inanası gelmiyor. Zaten [**AndroidCommunity**][6] de haberinde gerçek olamayacağını söyleyerek kaynak belirtmemiş.

 [1]: https://www.murekkep.org/telefon/samsung-galaxy-s4
 [2]: https://www.murekkep.org/telefon
 [3]: https://www.murekkep.org/samsung-galaxy-s4-teknik-ozellikleri-9311
 [4]: https://www.murekkep.org/samsung-galaxy-s4-ozellikleri-batarya-sarj-9807
 [5]: https://www.murekkep.org/samsung-galaxy-s4-ces-2013te-gizlice-yetkililere-tanitilacak-10415
 [6]: http://androidcommunity.com/samsung-galaxy-s-iv-rendering-offers-metal-vision-for-2013-20130205/