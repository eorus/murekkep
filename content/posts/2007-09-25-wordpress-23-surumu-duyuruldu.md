---
title: WordPress 2.3 sürümü duyuruldu
author: heartsmagic
type: post
date: 2007-09-25T03:26:15+00:00
url: /wordpress-23-surumu-duyuruldu/
categories:
  - Teknoloji
tags:
  - açık kaynak
  - internet
  - wordpress

---
Yaklaşık 1 saat önce daha önceden de bildirildiği gibi WordPress&#8217;in yeni sürümü olan Dexter duyuruldu. Bu yeni sürümle beraber bir kaç güzel ve ilginç özellik de beraberinde geliyor. Yeni özellikler arasında dahili bir etiketleme sistemi var. Ancak bunu halihazırda kullanılan etiketleme eklentileri gibi düşünmemek lazım. Kodların içerisinde biraz uğraşmanız gerekiyor. Şu an bir çok WordPress kullanıcısının yararlandığı SimpleTag ve UTW gibi bazı etiketleme eklentileri için aktarma düşünülmekte. Aslına bakılırsa yeni sürüme geçildiğinde etiketler kendiliğinden muhafaza ediliyor <strike>ancak ben kendi günlüğümde etiket url&#8217;lerini canlandırmayı başaramadım</strike>. <strike>Import ile UTW etiketlerini içeri aktarmama rağmen bir değişiklik olmadı</strike>. (UTW import edilip, kapatılıp WP&#8217;nin kendi etiketleme sistemine gçtikten sonra sorun halloldu). UTW geliştiricisi sanırım yakında bir güncelleme çıkartacaktır. 

Bir başka yeni özellik ise eklenti güncelleyici. Belki de yeni sürümle beraber gelen en güzel özellik bu olsa gerek. api.wordpress.org servisi sayesinde günlük adresi, eklenti bilgileri kullanılarak yeni bir sürüm çıktığında sizi uyarıyor, böylece eklentileriniz güncel kalıyor. Tabi ki bu güncelleme uyarısı WordPress sürümleri için de çalışmakta. Diğer bir güzel özellik ise toplu olarak kullanılan günlükler için düşünülmüş. Yazarlar bir yazı gönderdikten sonra editörlerin bunları gözden geçirmesi için kendilerini haberdar edebiliyorlar (kendilerine gönderiyorlar). Böylece editörler yeni yazıdan haberdar olup, onay verip vermeyeceklerine karar veriyorlar. Diğer yeniliklere <a href="https://wordpress.org/development/2007/09/wordpress-23/" target="_blank">şuradaki</a> adresten (İngilizce) bakabilirsiniz. Ayrıca 2.3 ile uyumlu olan ve olmayan eklentiler listesine bakarak yeni sürüme geçtiğinizde ne gibi sıkıntılar yaşayabileceğinizi görebilirsiniz. ``

<p align="left">
  &nbsp;
</p>