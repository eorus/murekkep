---
title: Google Bazı Servislerini Kapatıyor
author: Alper
type: post
date: 2009-01-15T21:15:58+00:00
url: /google-bazi-servislerini-kapatiyor/
categories:
  - Google
tags:
  - video
  - youtube

---
[Google][1] halihazırda devam eden hizmetlerinden bazılarını kapatma kararı aldı. Önce [resmi blog sayfası][2]nın linkini verelim. 

Sonlandırılması düşünülen hizmetlerin başında Google Video geliyor. Google&#8217;ın Youtube&#8217;u satın almasından sonra video arama ile ilgili herşey [youtube][3] üzerine taşınmıştı. Şimdi Google video üzerinde barınan videolar aynı şekilde kalırken Google, birkaç ay içerisinde Google Video&#8217;ya video gönderme işlemini sonlandıracak. 

Bir diğer servis ise şahsen gayet keyifli bir şekilde kullandığım [Google Notebook][4]. Google&#8217;da **Notebook** için en iyi servislerden biri diye bahsediyor ama maalesef önümüzdeki haftadan itibaren aktif geliştirme süreci bu uygulama için son bulacak. Bu şu anlama geliyor. Yeni kullanıcı artık kabul edilmeyecek. Ve program artık geliştirilmeyecek. Bilenler bilir Google Notebook&#8217;un gerçekten çok güzel bir [Firefox][5]{.broken_link} eklentisi bulunuyor. Muhtemelen bir sonraki Firefox güncellemesinde son bulacaktır. 

Google Catalogs, Dodgeball ve Jaiku&#8217;da işlerine son verilen diğer servisler. Google&#8217;ın resmi günlüğünde bu servislerin [Google Apps Engine][6]&#8216;e dahil edileceği söyleniyor.

 [1]: http://www.google.com.tr/
 [2]: http://googlesystem.blogspot.com/2009/01/google-closes-many-services.html
 [3]: http://www.youtube.com/
 [4]: http://www.google.com/gn
 [5]: http://www.mozilla-europe.org/tr/firefox/
 [6]: http://code.google.com/appengine/