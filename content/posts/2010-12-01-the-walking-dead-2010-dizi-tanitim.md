---
title: The Walking Dead (2010) Dizi Tanıtım
author: Alper
type: post
date: 2010-12-01T14:45:45+00:00
url: /the-walking-dead-2010-dizi-tanitim/
post-thumb:
  - https://www.murekkep.org/mini/movie.jpg
dsq_thread_id:
  - 949337630
categories:
  - Kültür Yaşam
tags:
  - dizi

---
**The Walking Dead** bu sonbaharın yeni dizilerinden bir tanesi olarak **The Event** ile beraber karşımıza çıktı. **Yürüyen ölüler** olarak bildiğimiz zombi konusunu işliyor diye ilk isim intibasını katsak bile çok daha fazlasını verebileceğini ilk bölümleriyle gösterdiğini söyleyebiliriz. 

The Walking Dead nedir ve nasıl oluşmuştur? <a href="http://www.imagecomics.com/" target="_blank">Image Comics</a> tarafından 2003 yılından beri comic olarak yayınlanmakta olan The Walking Dead, Robert Kirkman tarafından yazılan, çizimlerini ise Tony Moore ve Charlie Adlard&#8217;in yaptığı bir yapımdır. <a href="http://www.amctv.com/originals/The-Walking-Dead/" target="_blank">AMC TV The Walking Dead</a> yapımını dizi olarak televizyonlara taşımıştır. 

En son hatırladığınız olay bir polis takibi sırasında kovalamacanın bittiği an, suçluları yakaladığınız sırada bir kurşun yediğiniz ve arada hayal olarak geçen görüntüler sonrası gözünüzü açtığınız bir hastane odası. Uzun zaman baygın kalmanın verdiği hisle ayakta zor duruyorsunuz ve hiç gücünüz yok. Sanırım buraya kadar olağan zombi hikayesi diyebileceğimiz 28 gün sonra (<a href="http://www.imdb.com/title/tt0289043/" target="_blank">28 days later</a>) filmi aklınıza gelmiştir. Bu yüzden The Walking Dead&#8217;in konusu hakkında daha fazla detaya girmenin pek bir anlamı olmayacaktır. Zira dizi aynı 28 gün sonra filminde olduğu gibi bir hastane odasında başlıyor. Etrafta bir sürü olaylar olmuş. Bir **zombi istilası** ve insanlar kendilerini kurtarmak ve ısırılmamak için ayrı ayrı yerlerde hayatta kalma mücadelesi veriyorlar. 

Yukarıda bahsettiğimiz yaralanan polisi (Rick Grimes) **Andrew Lincoln** oynuyor. Karısını ise Prison Break&#8217;ten tanıdığımız **Sarah Wayne Callies** (Lori) ve Rick&#8217;in polis partnerini ise **Jon Bernthal** (Shane) oynuyor. Amc tarafından yayınlanan dizinin yazarı ve yapımcısı ise Frank Darabont. Çekim tekniği olarak diziyle ilgili dikkat çeken özelliklerin başında auto focus fazlasıyla kullanılmış ve karakter odaklı sahnelerde oyunculukların kendini çok daha iyi göstermesini sağlıyor. Ve ek olarak bu dizinin bir **zombi dizisi** olması sebebiyle makyaj ve efektlerin ne kadar özenli olduğunu rahatlıkla görebiliyoruz. 

**The Walking Dead** ve konunun zombi olması sebebiyle aksiyon beklentisi olanları baştan uyarmak gerekiyor. Elbette özellikle premiere olan ilk pilot bölüm ve sonrası, güzel sahnelerle bezenmiş görüntülere sahip ancak temelinde dünyanın bu şekilde değişmesi, zombi istilasına uğraması sonucu insanların değişiminin hangi yönde olacağını sorgulayan ciddi bir drama tarafı var. 

Bu konuda Frank Darabont&#8217;a ayrı bir parantez açmak gerekiyor. Kendisini anlatmak için **Shawshank Redemption**, **The Green Mile** ve **The Mist** gibi filmleri sayabiliriz. Yönetmenliğini yaptığı Esaretin Bedeli (Shawshank Redemption) ile oscar adaylığına sahip ve toplamda üç kez oscara aday olan <a href="http://www.imdb.com/name/nm0001104/" target="_blank">Frank Darabont</a>, The Walking Dead&#8217;in televizyona aktarımında kendi bakış açısını oldukça farklı bir şekilde yansıtıyor. Şöyle düşünürsek The Walking Dead pilot bölümde 10 dakika boyunca şehirde dolaşan bir adam var. Ve gene pilot bölümde fazla sayıda arkadan yaklaşan kamera açıları olmasına rağmen bir anda irkilme ve zombi çıkma sahnesi yaşanmıyor. Anlatılmak istenen genelinde kaos ortamında insan doğasının tepkimeleri ve değişimi. Özetle **Frank Darabont** izleyicinin beklediğini değil kendi aktarmak istediklerini bize izletiyor. 

Sonuçta dünya üzerinde oluşan bu kaosu insan nasıl atlatmaya çalışır? İlk bölümde polis memuru **Rick Grimes** hastanede uyanıp etrafın bu şekilde karıştığını görünce ilk ulaşmaya çalıştığı ailesi oldu. Ya da partneri Shane gibi değişen düzene göre kendi gücünü ortaya koymak ya da arzularına göre değişen durumda bencil bir fayda çıkarmakta olabilirdi. Bu yüzden The Walking Dead insandaki bu değişimi her yönüyle ele alan bir şekilde kurgulanmış. The Walking Dead&#8217;in konusunu &#8220;İnsan nedeni bilinmeyen anormal bir düzen değişiminden dolayı oluşan kaosu nasıl atlatmaya çalışır? şeklinde aktarabiliriz. 

**The Walking Dead Sezon 1**, toplamda 6 bölüm oynayacak. Birinci sezon 05 Aralık 2010 tarihinde tamamlanacak. The Walking Dead ikinci sezonun olacağını 08 Kasım 2010&#8217;da onaylayan AMC, 2. sezon için çalışmaların Şubat 2011&#8217;de başlayacağını belirtti. **The Walking Dead 2. sezonun** 13 bölümden oluşması düşünülüyor.