---
title: 'Flickr Fotoğraf Arama ve Kaydetme : ZFlick'
author: Alper
type: post
date: 2009-04-09T10:24:59+00:00
url: /flickr-fotograf-arama-ve-kaydetme-zflick/
post-thumb:
  - https://www.murekkep.org/mini/flickr-logo.jpg
dsq_thread_id:
  - 952812956
categories:
  - Sosyal
tags:
  - yazılım

---
Flickr üzerinde fotoğraf aramaları yapmak için oldukça fazla alternatif olduğundan her fırsatta bahsediyoruz. **Flickr fotoğraf arama** işlemini gerçekleştirmek için hazırlanmış web siteleri ve arama araçları mevcut. 

Bir **<a href="http://www.adobe.com/tr/products/air/" target="_blank" class="broken_link">Adobe AIR</a>** uygulaması olan zFlick, Flickr üzerindeki fotoğraflara ulaşmak için basit ve güzel bir arayüzle oluşturulmuş bir masaüstü uygulaması.

**zFlick** uygulamasını **Adobe AIR** içerisine kurduktan sonra basit bir arama çubuğu ile masaüstünüzde açılıyor. Flickr fotoğraf aramasını gerçekleştirmek için aramak istediğiniz, aklınıza gelebilecek herhangi bir kelimeyi yazmanız yeterli oluyor. <!--more-->

**Arama sonuçları**, zFlick tarafından küçük resimler halinde hoş bir şekilde karşınıza getiriliyor. Böylelikle aramış olduğunuz kritere göre oluşan fotoğrafları üzerine tıklayarak aynı ekran içerisinde görüntüleyebiliyorsunuz. **zFlick** basit bir şekilde fotoğraf arama işlemini gerçekleştiriyor. Fakat aynı zamanda arama sonucu olarak getirdiği **Flickr fotoğraflarını**, fare yardımıyla sürükle bırak şeklinde masaüstüne kaydetmenize de olanak sağlıyor. 

Aşağıdaki videoda kısa bir tanıtım filmini görebilirsiniz.

  
[zFlick][1] from [RefreshingApps][2] on [Vimeo][3].

Fotoğrafları kaydetme işlemini hem sürükle bırak şeklinde masaüstüne hem de diğer uygulamaların içerisine yapabiliyorsunuz. Örneğin bir **Flickr fotoğrafını** o anda açık olan Openoffice dökümanı ya da Photoshop içerisine atabiliyorsunuz. 

Tüm platformlarda Linux, Mac OSX ve Windows üzerinde çalışan ve bir Adobe AIR uygulaması olan zFlick, [Flickr][4] üzerinde fotoğraf arama ve kaydetme işlemini oldukça basit bir hale getiriyor.

 [1]: http://vimeo.com/3805966
 [2]: http://vimeo.com/user1055283
 [3]: http://vimeo.com
 [4]: http://flickr.com