---
title: 'Wikipedia’ya olgun kardeş: Veropedia'
author: heartsmagic
type: post
date: 2007-10-30T15:29:13+00:00
url: /wikipediaya-olgun-kardes-veropedia/
dsq_thread_id:
  - 965088543
categories:
  - Google
tags:
  - internet

---
<a href="https://en.wikipedia.org/wiki/Main_Page" target="_blank">Wikipedia</a>&#8216;nın hayatımızdaki yeri azımsanamayacak derecede arttı. Bu sadece internet ile ilgili bir mevzû değil, artık bilgi mahiyetinde bir referans arandığında başvuru kaynaklarının başında geliyor wikipedia. Ancak bazen karşımıza çıkan içerik çok temiz olmayabiliyor, bu bilginin elden geçmesi, birilerinin doğruluğunu kontrol etmesi, kısacası güvenebileceğimiz bir kaynak haline getirilmesi gerekmekte. Bu bağlamda birileri oturmuş ve bu eksikliği gidermek istemiş, ortaya ise Veropedia çıkmış. Veropedia, kaynağını aslen wikipedia&#8217;dan sağlayan fakat içerik olarak yukarıda saydığımız kriterleri yerine getiren bir yapıya sahip. Haliyle herkes Veropedia&#8217;da yazamıyor. Hep beraber Veropedia&#8217;ya bir göz atalım.

<!--more-->

**Veropedia nedir?**

Veropedia, bazı Wikipediacılar tarafından oluşturulan bir topluluktur. Amacı Wikipedia içeriğini temizlemek, derinlemesine incelemek ve kalıcı olarak saklamaktır. Veropedia içeriği bu durumda _doğrudan_ düzenlenemez olarak nitelendirilebilir.

**Kendisi Wikipedia&#8217;nın bir başka yansısı mı?**

Kesinlikle hayır. Bir içeriğin Veropedia&#8217;da yer alması için çok katı kriterleri sağlaması gerekmekte. Bunun için de &#8216;düzenlenmesi gerekiyor&#8217;, &#8216;alıntı gerektiriyor&#8217;, &#8216;belirsiz bağlantı&#8217;, &#8216;ölü harici bağlantı&#8217;, &#8216;doğru olmayan medya kullanımı&#8217; gibi durumların içerikte kesinlikle olmaması lazım. Buna ilaveten her içerik gözden geçirilmesi için bir akademisyen veya uzman tarafından görülmesi gerekmekte. Bu kişiler gerektiğinde içeriği kendileri elden geçirebileceği gibi, tavsiye yoluyla içeriğin nasıl geliştirilebileceğini de izah edip, diğer yazarlara yardım edebiliyorlar. Böylece okuyucular içeriğin güvenilir olduğunu biliyorlar.

**Peki Veropedia uzmanlara yönelik bir proje mi?**

Tamamen değil. Veropedia&#8217;da içerik Wikipedia katılımcıları tarafından oluşturuluyor. Akademisyen ve uzmanların rolü, kontrolü yapıp, onaylamaktan ibaret. Kendilerinin yorumları katılımcılara aktarılır böylece içerik daha iyi hale getirilir.

**Veropedia içeriği geliştirilebilir mi?**

Elbette. Ancak içeriğin önce Wikipedia üstünde geliştirilmesi gerekmekte, bundan sonra yeni içerik Veropedia&#8217;ya aktarılabilir. Böylece hem Wikipedia hem de Veropedia kazanç sağlamış olur.

**Veropedia Wikipedia&#8217;nın tüm içeriğine sahip mi?**

Hayır. Şu an için Veropedia emekleme aşamasında ve Wikipedia&#8217;nın küçük bir kısmını içeriyor. Öncelikli amacımız öğrencilerin ve öğretmenlerin yararlanabileceği ansiklopedi kıvamında içerik sağlamak. Ancak amacımız her zaman içeriğin kaliteli olması olacaktır, niceliği değil.

**Katılımcılar kimler?**

Katılımcılarımız Wikipedia&#8217;nın en seçkin yazarlarından oluşmakta. Bu yazarlar oluşturdukları ve düzenledikleri içeriğin kalitesi bakımından camiada onaylanmış isimlerdir.

**Veropedia neden reklam alıyor?**

Amacımız mevcut bulunan özgür içeriği bulmak ve bunu mümkün olduğu kadar çok insana ulaştırmaktır, bu da para gerektirmektedir. Asıl hedefimiz olan öğrenci ve öğretmenlerden bağış istemek yerine , rahatsız edici olmayan reklam almayı daha uygun görüyoruz. Elde edilen gelir sitenin ayakta ve canlı kalmasında, bunun da ötesinde özgür bilginin daha fazla insana ulaşmasında kullanılacaktır.

**Veropedia sadece İngilizce mi?**

Veropedia İngilizce Wikipedia&#8217;daki bir grup insanla başladığı için kaçınılmaz olarak şu an sadece bu dilde içerik sağlamakta. Ancak aklımızda diğer dilleri de desteklemeyi içeren birçok proje bulunmakta.

**Veropedia&#8217;ya nasıl katılabilirim?**

Bize bir e-posta gönderin, kendinizden ve özgür içerikle ne şekilde ilgili olduğunuzdan bahsedin. Ancak topluluğumuzu yavaş yavaş büyütme amacındayız, bu nedenle günde sadece bir veya iki üye kabul ediyoruz. Bu nedenle lütfen sabırlı olun. Bu arada Wikipedia&#8217;nın gelişimine katkıda bulunabilir, bize Wikipedia&#8217;dan hangi içeriğin aktarılması gerektiğine dair fikirlerinizi belirtebilirsiniz.

Daha fazlası için:

https://en.veropedia.com/

https://en.veropedia.com/docs/faq.php