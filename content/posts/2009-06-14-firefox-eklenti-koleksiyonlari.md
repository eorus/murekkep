---
title: Firefox Eklenti Koleksiyonları
author: Alper
type: post
date: 2009-06-14T14:20:06+00:00
url: /firefox-eklenti-koleksiyonlari/
post-thumb:
  - https://www.murekkep.org/mini/fxeklenti-mini.jpg
dsq_thread_id:
  - 986596038
categories:
  - Masaüstü
tags:
  - firefox
  - yazılım

---
**Firefox eklenti koleksiyonları** (firefox add-on collections), firefox eklentilerini paylaşmak ya da benzer nitelikteki eklentileri gruplayıp, toparlamak amacıyla oluşturulmuş firefox eklenti koleksiyonlarıdır. Aslında **Mozilla**, firefox için eklentileri gruplamak gibi bir düşüncenin sinyalini, 2008 sonlarında duyurduğu &#8220;Fashion your Firefox&#8221; ile vermişti. **Fashion your Firefox**, içerdiği belirli firefox eklentileriyle, firefox ile yeni tanışmış ve özelleştirmek isteyen yeni kullanıcılara yönelik bir paketti. **Firefox eklenti koleksiyonları** ise benzer firefox eklentilerini toparlayıp gruplamaya ya da kendi özel firefox eklenti koleksiyonlarınızı oluşturmaya ve oluşturulan tüm bu firefox eklenti koleksiyonlarının paylaşılabilmesine yarıyor. 

**Mozilla Firefox Add-on Collector** sayfasına gittiğiniz zaman öncelikle firefox eklenti koleksiyonları eklentisini indirip, kurmanız gerekiyor. **Firefox Add-On Collector** eklentisini kurduktan sonra ise yeni eklenti koleksiyonları oluşturmak ve diğer kolleksiyonlara abone olmak için **Mozilla Add-Ons üyeliğine** ihtiyacınız olacak. Bu aşamadan sonrası ise kendi tercihinize bağlı olarak bir firefox eklentisini, yeni veya oluşturmuş olduğunuz herhangi bir eklenti koleksiyonu içerisine atmak olacaktır. 

**Firefox eklenti koleksiyonu** içerisinde oluşturduğunuz yeni eklenti gruplarının sadece size özel veya diğerlerinin görebileceği şekilde ayarlayabiliyorsunuz. Eğer hazırladığınız eklenti paketi, herkese açık şekilde ayarlanmışsa o zaman web üzerindeki gibi rss ile takip edilebilir durumda olacaktır. Aynı şekilde başka kişilerin hazırlamış ve herkese açık olarak ayarladıkları eklenti paketlerine üye olabiliyorsunuz. Böylelikle paketi oluşturan kişi yeni bir firefox eklentisi eklediğinde ilgili koleksiyonun güncellendiğine dair bir uyarı alıyorsunuz. 

Addon Collections olarak geçen koleksiyon dizinindeki eklentileri gezebiliyorsunuz. Burada yer alan koleksiyonları haftalık, aylık ve tüm zamanlardaki popülerliklerine göre filtreleyip görüntüleyebilir. Editörün seçimi köşesine bakabilir ya da direkt olarak popüler eklenti koleksiyonlarına bakabilirsiniz. Diğer kolleksiyonları gezinme işlemini, web üzerinden yapmak yerine kurmuş olduğunuz **Addon Collector** eklentisi içerisinden de yapabiliyorsunuz. 

**Addon Collector** firefox eklentisi aynı zamanda hali hazırda kullandığınız eklentileri gruplayıp koleksiyonlar oluşturmanızı sağlayabiliyor. 

Koleksiyon dizinine baktığımızda ise şimdiden oluşturulmuş güzel koleksiyonlarla karşılaşıyoruz. Örneğin web geliştirici araç kiti adında bir koleksiyon içerdiği 12 firefox eklentisi ile tek seferde bu konu ile ilgili eklentilere sahip olmanızı ya da bilmediğiniz firefox eklentileri ile tanışmanızı sağlıyor. 

Firefox&#8217;un özelleştirilmesi anlamında herhalde diğer tarayıcılara göre çok daha ön plana çıktığı eklenti desteği, Mozilla tarafından yeniden elden geçirilmiş ve daha sosyal bir hale getirilmiş. Bu açıdan Firefox Eklenti Koleksiyonlarının, Firefox&#8217;un ilerlemesi için önemli bir adım olduğunu düşünüyorum.

Bunun dışında not olarak **Mozilla Add-Ons** olarak bildiğimiz firefox eklentilerinin yer aldığı bölüm yeniden elden geçirilmiş ve arayüzü değiştirilmiş. 

<a href="http://blog.mozilla.com/addons/2009/06/10/introducing-add-on-collections/" target="_blank">Introducing Add-on Collections</a>