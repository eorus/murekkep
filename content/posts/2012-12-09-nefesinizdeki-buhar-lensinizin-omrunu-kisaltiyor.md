---
title: Nefesinizdeki Buhar Lensinizin Ömrünü Kısaltıyor
author: bkazar
type: post
date: 2012-12-09T16:19:28+00:00
url: /nefesinizdeki-buhar-lensinizin-omrunu-kisaltiyor/
featured_image: /wp-content/uploads/2012/12/lens-temizleme-100x100.jpg
dsq_thread_id:
  - 965876300
categories:
  - Fotoğraf
tags:
  - lens

---
Lensinizi nasıl temizliyorsunuz, lens temizleme kalemi ile mi? Peki yanınızda lens kalemi olmadığında ne yapıyorsunuz. Muhtemelen lensinizin en ucuna “hohluyor” ve tişörtünüzle ya da biraz daha titizseniz temiz bir bezle hafifçe ovalayarak siliyorsunuz. Haberimizden sonra bunu yapmak istemeyebilirsiniz. Çünkü Nikon tarafından yapılan son açıklamaya göre lensinizin önüne nefesinizdeki asit oranı en uçtaki optik elemanın yüzeyindeki kaplamaya zarar verebiliyormuş. Nikon yetkililerinin Nikon internet sitesindeki “Lensimi nasıl temizlemeliyim?” soruna verdiği cevap aynen şöyle;

“Lensinizi temizlemenin en iyi yolu az miktarda Lens Temizleme solüsyonu ile ıslatılmış, iplik bırakmayan temiz bir kumaşla silmektir. Hiçbir şekilde lens yüzeyinde aşındırıcı ya da çözücü içeren madde kullanmayın. Yalnızca **lens temizleme solüsyonu** kullanımı uygundur. Lensinizi temizlemek için uygulamanız gereken adımları şöyle özetleyelim;

İlk olarak bir üfleyici ya da lens temizleme kalemi içindeki fırçayla tozları yüzeyden uzaklaştırmanızı tavsiye ediyoruz.

Ardından elinizdeki beze bir ya da iki damla solüsyon damlatın ve dairesel hareketlerle, lensin merkezinden başlayıp kenarlara giderek yüzeyi temizleyin. Solüsyonu asla direkt yüzeye damlatmayın.

Eğer lens temizleme kaleminiz ya da lens solüsyonunuz yoksa temiz, kuru, yumuşak ve iplik bırakmayan bir kumaş lens temizliğinde kullanılabilir. Asla lensinizin yüzeyine nefesinizle buhar yapmayın (bkz. Hohlamak =) ). Nefesinizde lensinizin yüzeyindeki kaplamayı aşındırabilecek asitler bulunmaktadır. Yalnızca hava üflemek için el pompası kullanın ve yukarıda anlattığımız şekilde lensi silin.”

<img class="aligncenter size-large wp-image-9797" title="lens-temizleme" alt="lens-temizleme" src="https://www.murekkep.org/wp-content/uploads/2012/12/lens-temizleme-400x266.jpg" width="400" height="266" srcset="https://www.murekkep.org/wp-content/uploads/2012/12/lens-temizleme-400x266.jpg 400w, https://www.murekkep.org/wp-content/uploads/2012/12/lens-temizleme-50x33.jpg 50w, https://www.murekkep.org/wp-content/uploads/2012/12/lens-temizleme-125x83.jpg 125w, https://www.murekkep.org/wp-content/uploads/2012/12/lens-temizleme-300x200.jpg 300w, https://www.murekkep.org/wp-content/uploads/2012/12/lens-temizleme-457x305.jpg 457w" sizes="(max-width: 400px) 100vw, 400px" /> 

Çoğumuz fotoğraf makinemizin önünde bir UV filtre kullanıyoruz aslında ama bir şekilde o boşluk tozlanmayı başarıyor. Bu yüzden UV filtre kullansanız da temizlerken bunlara dikkat etmelisiniz.

&nbsp;