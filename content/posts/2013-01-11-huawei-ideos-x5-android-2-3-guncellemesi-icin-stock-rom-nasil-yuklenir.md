---
title: Huawei Ideos X5 Android 2.3 Güncellemesi için Stock Rom Nasıl Yüklenir
author: Alper
type: post
date: 2013-01-11T19:54:36+00:00
url: /huawei-ideos-x5-android-2-3-guncellemesi-icin-stock-rom-nasil-yuklenir/
featured_image: /wp-content/uploads/2011/12/huawei-ideos-x5-100x100.jpg
dsq_thread_id:
  - 1020626628
categories:
  - Mobil
tags:
  - akıllı telefon
  - android
  - telefon

---
Akıllı cep telefonları konusunda uzman ama genelde başka markalar için üretim yapan Huawei markasının [Huawei Ideos X5 modeli fiyat ve performans][1]{.broken_link} açısından ülkemizde ciddi oranda bir satış rakamına sahiptir. Android 2.2 Froyo yüklü gelen Ideos X5, işlemci olarak Qualcomm MSM 7230 chipset üzerine 800 MHz Scorpion ve grafik işlemci olarak Adreno 205 GPU kullanmaktadır.

[Huawei Ideos X5 için Android 2.3 güncellemesi][2]{.broken_link} olduğunu daha önce yazılarımızda sizlere aktarmıştık. Aralık 2011 tarihli [**U8800 V100R001C00B522G001]** bu güncelleme ile Huawei, resmi olarak **Ideos X5 modelini Android 2.3 sürüme geçiren stock romu** sunmuştu. Ideos X5 cihazının hem performans hem de dokunmatik ekran konusunda iyileşmesini sağlayan bu güncellemenin tam bir sene sonra yenisi Huawei sitesinde resmi bir şekilde yayınlandı.

**HUAWEI U8800 Android 2.3 for beta** şeklinde Huawei Ideos X5 için duyurulan bu stock rom güncellemesinin duyuru tarihi 17 Şubat 2012 ve dosya boyutu **198.68MB** gözüküyor. Huawei&#8217;nin U8800 resmi stock rom için duyuru sayfasında cevapsız çağrı konusunda iyileştirmenin olduğu ve MMS mesajlarında ek (attachment) konusuna çözüm üretildiği yönünde not düşülmüş.

Murekkep.Org olarak elimizdeki Huawei Ideos X5 cihazlardan birisi üzerinde denediğimiz Android 2.3 Gingerbread güncellemesi oldukça başarılı sonuçlar verdi ve bir hafta sonra oldukça stabil bir çalışma performansı olduğunu söyleyebiliriz. Şimdi sizlere **Huawei Ideos X5 resmi Android 2.3 gingerbread stock rom güncellemesi** için adım adım yapılması gerekenleri aktaracağız.

<img class="aligncenter size-full wp-image-7375" alt="huawei-ideos-x5" src="https://www.murekkep.org/wp-content/uploads/2011/12/huawei-ideos-x5.jpg" width="400" height="300" srcset="https://www.murekkep.org/wp-content/uploads/2011/12/huawei-ideos-x5.jpg 400w, https://www.murekkep.org/wp-content/uploads/2011/12/huawei-ideos-x5-300x225.jpg 300w" sizes="(max-width: 400px) 100vw, 400px" /> 

### Huawei Ideos X5 Android 2.3 Güncellemesi için Stock Rom Nasıl Yüklenir?

<p class="alert">
  Öncelikle bu işlemler belirli bir şekilde risk içermektedir. İşlemlere başlamadan önce Huawei Ideos X5 akıllı telefonunuz içerisindeki önemli verileri yedeklemenizi rica ederiz. Burada yapılan işlemlerin tamamı kullanıcının kendi sorumluluğundadır.
</p>

  * Üstte verdiğimiz linkten **198.68MB** olan 17 Şubat 2012 tarihli resmi **Huawei U8800 Ideos X5 stock romu** indirin.
  * SD kart (hafıza kartı) bölümünün FAT32 olarak formatlanmış olduğunu doğrulayın. Değilse **FAT32** olarak formatlayın.
  * SD kart içerisinde &#8220;**dload**&#8221; adında bir klasör oluşturun. (tırnaksız bir şekilde dload olacak)
  * İndirdiğiniz stock rom zip dosyasını açın ve içindeki **UPDATE.APP** dosyasını (tek ve oldukça büyük bir dosya) az önce SD kart içerisinde açtığınız **dload** klasörüne kopyalayın.
  * Telefonunuzu kapatın.
  * Sırasıyla **SES AÇMA + SES KISMA + POWER** düğmesine elinizi kaldırmadan sırasıyla basın. Bir iki saniye basılı turun. Update işleminin başladığını söyleyen bir ekran göreceksiniz. Gerisini Huawei Ideos X5 güncelleme yöneticisi halledecek ve telefonuz yeniden başlatıldığında ilk defa gelmiş gibi açılacaktır.

 [1]: https://www.murekkep.org/huawei-ideos-x5-fiyati-ve-ozellikleri-u8800-6519
 [2]: https://www.murekkep.org/huawei-ideos-x5-icin-android-2-3-guncellemesi-7374