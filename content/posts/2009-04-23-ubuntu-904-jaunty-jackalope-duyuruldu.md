---
title: Ubuntu 9.04 Jaunty Jackalope Duyuruldu
author: Alper
type: post
date: 2009-04-23T18:12:41+00:00
url: /ubuntu-904-jaunty-jackalope-duyuruldu/
post-thumb:
  - https://www.murekkep.org/mini/ubuntumini.jpg
  - https://www.murekkep.org/mini/ubuntumini.jpg
dsq_thread_id:
  - 960105296
categories:
  - Masaüstü
tags:
  - linux
  - ubuntu

---
Ubuntu 9.04 Jaunty Jackalope **final sürümü**, Ubuntu duyuru takvimine uygun bir şekilde bugün duyuruldu. Final sürümün yanısıra Ubuntu 9.04 Server Edition ve Ubuntu 9.04 Netbook Remix (UNR) duyurularının da yapıldığını görüyoruz. 

[Ubuntu 9.04 Beta][1]{.broken_link} duyurusundan itibaren özellikle açılış süresinin neredeyse 25 saniyenin altına inecek şekilde kısaltılması gibi yeni özellikler ile gelen Jaunty Jackalope içeriğine kısaca bakalım. Aşağıda kısaca değinilen özelliklerin yanısıra tüm özelliklerin anlatıldığı Ubuntu 9.04 Features sayfasına bakabilirsiniz.<!--more-->

  * Linux Kernel 2.6.28
  * Gnome 2.26
  * OpenOffice.org 3.0
  * X.Org sunucu 1.6
  * Açılış süresinin hızlandırılması (yaklaşık 25 saniye)
  * Ext4 dosya sistemi desteği
  * İlk defa Ubuntu 9.04 ile sunulan yeni uyarı sistemi
  * İlk defa Ubuntu 9.04 ile gelen yeni ikonlar ve temalar

Kararlı final sürümü duyurulan **Ubuntu 9.04 Jaunty Jackalope** için kullandığınız Ubuntu 8.10 masaüstü üzerinden yükseltme yapmak isterseniz **Alt+F2** ile açtığınız komut kutusuna “**update-manager -d**” yazmanız yeterli olacaktır. Güncelleme Yöneticisi karşınıza gelecek ve yeni dağıtım 9.04′ün kullanılabilir olduğu bilgisini verecektir. Bu bölümden “**yükselt**” (upgrade) dedikten sonra kolayca Ubuntu 9.04′e terfi edebilirsiniz. Detaylar için [Ubuntu 9.04 Upgrading][2]{.broken_link}.

Sunucu versiyonu, Masaüstü versiyonu ve Intel Atom işlemciler ile gelen mini laptoplar için optimize edilmiş Netbook Remix gibi üç farklı versiyonu bulunan Ubuntu 9.04&#8217;ü torrent ile ya da ftp sunuculardan indirebilirsiniz. 

Ubuntu 9.04 İndir | [Ubuntu 9.04 Duyuru Notları][3]{.broken_link} | Ubuntu 9.04 Haberi

 [1]: https://www.murekkep.org/ubuntu-904-jaunty-jackalope-beta-hazir-1667
 [2]: https://www.ubuntu.com/getubuntu/upgrading
 [3]: https://www.ubuntu.com/getubuntu/releasenotes/904