---
title: Canon 6D Akıllı Telefonunuz ile Yönetilebiliyor
author: bkazar
type: post
date: 2012-11-02T10:39:15+00:00
url: /canon-6d-akilli-telefonunuz-ile-yonetilebiliyor/
featured_image: /wp-content/uploads/2012/11/canon-6d-wifi-100x100.jpg
dsq_thread_id:
  - 944646799
categories:
  - Fotoğraf
tags:
  - akıllı telefon
  - canon
  - fotoğraf makinesi

---
Canon 6D dahili WiFi özelliği taşıyan piyasadaki ilk D-SLR model olmanın ayrıcalığını yaşıyor. Peki çok güzel dahili WiFi bulunuyormuş da ne yapacağız internete mi gireceğiz? Canon 6D fotoğraf makinenizi elinizdeki akıllı telefon ya da tablet bilgisayar ile kontrol edebileceğinizi söylesem? Akıllı telefonunuza ya da tabletinize yüklediğiniz bir uygulamayı fotoğraf makineniz ile eşledikten sonra telefon veya tablet ekranından anlık olarak live-view ekranındaki görüntüyü alabiliyorsunuz. Daha sonra çektiğini fotoğraflara bakabilir, sahnenin nasıl göründüğünü inceleyebilir ve hatta istediğiniz yere odaklayarak fotoğraf çekebilirsiniz. [Linkteki video][1]’da sistemin nasıl çalıştığına dair bir tanıtım yer alıyor.

<img class="aligncenter size-full wp-image-8909" title="canon-6d-wifi" src="https://www.murekkep.org/wp-content/uploads/2012/11/canon-6d-wifi.jpg" alt="canon-6d-wifi" width="551" height="620" srcset="https://www.murekkep.org/wp-content/uploads/2012/11/canon-6d-wifi.jpg 551w, https://www.murekkep.org/wp-content/uploads/2012/11/canon-6d-wifi-355x400.jpg 355w, https://www.murekkep.org/wp-content/uploads/2012/11/canon-6d-wifi-44x50.jpg 44w, https://www.murekkep.org/wp-content/uploads/2012/11/canon-6d-wifi-111x125.jpg 111w" sizes="(max-width: 551px) 100vw, 551px" /> 

Yazarak açıklamak gerekirse Canon mobil uygulama ile iki temel özelliği size sunuyor: fotoğraf çekme ve çektiğiniz fotoğraflara bakma. Fotoğraf çekme özelliği akıllı telefonunuzu harici bir ekrana ve uzaktan kumandaya dönüştürüyor. Vizörden görünen her şeyi ekranda görüyor, istediğiniz noktaya odaklayabiliyor, diyafram/enstantane/ISO gibi özellikleri ayarlayıp fotoğraf çekebiliyorsunuz.

Çektiğiniz fotoğrafları izleyebilme özelliği de Canon 6D hafıza kartı’na erişerek tüm fotoğrafları telefonunuzun ekranına gönderiyor. Tüm EXIF bilgilerini görebiliyor, fotoğraflara puan verebiliyor ve standart bir akıllı telefonda olduğu üzere fotoğraflara zoom yapabiliyorsunuz.

Geçmişte insanlar bu gibi özellikleri kullanabilmek için önce kablolara boğulur ardından bir sürü aksesuar, program ve hatta hack gibi birçok araca ihtiyaç duyuyordu. Son zamanlara kadar resmi çözümler biraz işleri kolaylaştırmış, fotoğraf makinenize bir WiFi adaptör takıp benzeri işlemleri yapabiliyordunuz. Fakat Canon 6D ile bu teknolojileri bir araya toplayıp bir adım öteye götürdü. Canon 6D ile başlayan dahili WiFi taşıyan D-SLR yakın gelecekte standart halini almaya aday gibi gözüküyor.

 [1]: http://www.youtube.com/watch?feature=player_embedded&v=nJeCIuPf7lo "Canon 6D Akıllı Telefon Kontrol"