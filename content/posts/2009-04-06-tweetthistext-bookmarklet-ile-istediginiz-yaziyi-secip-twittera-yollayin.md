---
title: TweetThisText Bookmarklet ile İstediğiniz Yazıyı Seçip Twitter’a Yollayın
author: Alper
type: post
date: 2009-04-06T09:14:35+00:00
url: /tweetthistext-bookmarklet-ile-istediginiz-yaziyi-secip-twittera-yollayin/
post-thumb:
  - https://www.murekkep.org/mini/twitter-logo.jpg
categories:
  - Google
tags:
  - internet
  - sosyal medya
  - twitter

---
**Twitter nedir?** **Microblog** servisi [Twitter][1], 140 karakterlik mesaj ile sınırlı kalmak kaydıyla anlık olarak paylaşımda bulunabileceğiniz bir sosyal ağdır. **Twitter** üzerine mesajlarınızı web üzerinden Twitter hesabınızla giriş yapıp gönderebilirsiniz. Ya da kullanabileceğiniz birçok farklı uygulama, tarayıcı eklentisi ile Twitter&#8217;a mesajınızı iletmek mümkün olmaktadır. 

İnternet&#8217;te surf ederken karşılaştığınız, size ilginç gelen blog yazılarını veya haberleri Twitter&#8217;a aktarmak istemeniz durumunda işlerinizi kolaylaştıracak bir servis bulunuyor. TweetThisText bookmarklet ile internette karşılaşacağınız herhangi bir metni kolay ve hızlı bir şekilde **Twitter hesabınıza** aktarabiliyorsunuz. <!--more-->

TweetThisText bir **bookmarklet**. Yani kullandığınız internet tarayıcısında yer imlerine ekleyebileceğiniz bir araç. **TweetThisText bookmarklet** ile internet üzerinde karşılaştığınız herhangi bir yazıyı fare ile seçip, tarayıcınıza eklediğiniz TweetThisText bookmarklet butonuna basmanız yeterli oluyor. Böylelikle bookmarklete bastıktan sonra Twitter hesabınıza giriş yapmanız isteniyor. Akabinde seçtiğiniz metni **twitter mesajı** şeklinde görebiliyorsunuz. Bundan sonrası size kalmış Twitter&#8217;a yollayabilir ya da iptal edebilirsiniz. 

**Tweetthistext** bookmarklet ya da bağlantı uygulamacığı sadece istediğiniz metni, yazıyı Twitter&#8217;a kolay bir şekilde göndermekle kalmıyor. Aynı zamanda **Twitter** üzerinde uygulanan **140 karakter** sınırını aşabilmenizi sağlıyor. Tweetthistext, twitter hesabınızda gözüken mesajın 140 karakterden sonrası için kendi sitesinde gözükecek şekilde linkliyor. Böylelikle yazının devamı gibi linke tıklayıp seçtiğiniz metnin geri kalan kısmını alıntı gibi Tweetthistext üzerinden okuyabilmenize olanak sağlıyor. 

**Firefox** veya **Google Chrome** kullanıyorsanız Tweetthistext bookmarkletini kolayca fare ile yer imleri (bookmarks) çubuğuna taşıyıp kullanabilirsiniz. **İnternet Explorer** kullanıcıları bookmarklete sağ tıklayıp sık kullanılanlar içerisine aldıktan sonra yer imleri araç çubuğunda gözükecek şekilde ayarlayabilirler.

 [1]: https://twitter.com