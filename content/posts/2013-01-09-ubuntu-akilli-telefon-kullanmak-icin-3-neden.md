---
title: Ubuntu Akıllı Telefon Kullanmak İçin 3 Neden
author: bkazar
type: post
date: 2013-01-09T18:58:45+00:00
url: /ubuntu-akilli-telefon-kullanmak-icin-3-neden/
featured_image: /wp-content/uploads/2013/01/ubuntu-phone-100x100.png
dsq_thread_id:
  - 1016668423
categories:
  - Mobil
tags:
  - ubuntu

---
Mobil teknoloji takipçilerinin birçoğu **Ubuntu** projesinin hâlihazırda Android ve İOS’un olduğu mobil işletim sistemi dünyasına girmeye çalıştığı için büyük bir çılgınlık olduğunu düşünüyor. Techrcunch yazarları “şansı yok” derken The Verge yazarları Ubuntu ve bağlı olduğu şirket Canonical’ın son durağa doğru gittiğini söylüyor.

Ubuntu neden bu kadar kötüleniyor anlamak gerçekten güç. Ben de sebebini anlayamadığımdan size bir cevap sunamayacağım. Onun yerine kendi bakış açımla **neden ubuntu kullanırım** onu açıklamaya çalışacağım.

### Birinci Neden: Ubuntu Asla Eski Model Kalmaz

Bugün onlarca yıl öncesinden kalan bir laptop ya da masaüstü bilgisayarınız varsa, birazcık da yazılım işlerinden anlıyorsanız hiç zorlanmadan Ubuntu işletim sisteminin son versiyonunu eski cihazınıza yükleyip hiçbir aksaklık yaşamadan çalıştırabilirsiniz. Sizce Windows 8, Intel Pentium 3 bilgisayarınıza yüklenebilir mi? Masaüstü, dizüstü, server, telefon ve hatta televizyon’a yüklenebilen bir işletim sistemi düşünün. Üstelik bu evrensel işletim sisteminin fiyatı da kocaman bir sıfır olacak. Düşününce harika ama mantıksız gelen (zira para kazanılmıyor) bu işi Ubuntu yapabiliyor. En azından akıllı telefon işletim sistemiyle yapabileceğini gösterdi.

### İkinci Neden: Kullanım Kolaylığı

Linux tabanlı bir işletim sisteminin (Ubuntu) iPhone veya Windows Phone’a göre çok daha kolay kullanılması ve kolayca güvenliğinin sağlaması kulağa çok ilginç geliyor da olsa durum bu. Mobil işletim sistemleri eklenen her yeni özellikle daha da karmaşıklaşıyor. Zaten Ubuntu Phone tanıtımında da: “[Ubuntu mobil][1] işletim sistemi iki temel tüketici grubuna direkt olarak hitap ediyor: güzel fakat kullanımı kolay bir akıllı telefon isteyenler ve giriş seviyesi uygulamalar kullanılarak kullanılabilecek masaüstü özelliği sunan güvenli bir telefon isteyenler.” olarak belirtilmişti. Temel ihtiyaçlarınızı çok kolay karşılayacağınız Ubuntu, son derece gelişmiş özellikleri de barındırıyor. Üstelik bu özellikleri artık 23 tane alt menüye basmadan kullanabileceksiniz, daha ne.

<img class="aligncenter size-large wp-image-10664" alt="ubuntu-phone" src="https://www.murekkep.org/wp-content/uploads/2013/01/ubuntu-phone-400x266.png" width="400" height="266" srcset="https://www.murekkep.org/wp-content/uploads/2013/01/ubuntu-phone-400x266.png 400w, https://www.murekkep.org/wp-content/uploads/2013/01/ubuntu-phone-50x33.png 50w, https://www.murekkep.org/wp-content/uploads/2013/01/ubuntu-phone-125x83.png 125w, https://www.murekkep.org/wp-content/uploads/2013/01/ubuntu-phone-300x200.png 300w, https://www.murekkep.org/wp-content/uploads/2013/01/ubuntu-phone-457x305.png 457w, https://www.murekkep.org/wp-content/uploads/2013/01/ubuntu-phone.png 600w" sizes="(max-width: 400px) 100vw, 400px" /> 

### Üçüncü Neden: Piyasanın Hızlı Oluşu

Bazen akıllı telefon piyasasının ne kadar yeni oluştuğunu, yeni modellerin ne kadar hızlı çıktığını unutuyoruz. Akıllı telefon pazarını, kim ne derse desin, 2007 yılında Apple oluşturdu. Günümüzde de bu pazar inanılmaz bir hızla büyüyor ve evrimleşiyor. Piyasaya her ay yeni bir akıllı telefon çıkarken kullanıcıların ne kadar hızlı telefon yenilediğine tanık oluyoruz. Böylesi hızlı değişen bir pazarda eminim ki Ubuntu genç bir işletim sistemi olarak kendine bir yer edinecektir.

 [1]: https://www.murekkep.org/ubuntu-mobil-isletim-sistemine-ilk-bakis-ces-2013-video-10573