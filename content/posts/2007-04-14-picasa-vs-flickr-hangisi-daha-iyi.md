---
title: Picasa vs. Flickr – Hangisi daha iyi ?
author: Fatih
type: post
date: 2007-04-13T22:15:10+00:00
url: /picasa-vs-flickr-hangisi-daha-iyi/
dsq_thread_id:
  - 197137014
categories:
  - Sosyal
tags:
  - fotoğraf paylaşım
  - internet
  - site önerisi
  - sosyal medya

---
Geçenlerde [Flickr][1]&#8216;den [Picasa][2]&#8216;ya geçtiğimi söylemiştim. Bir kaç kişi sordu, Fatih neden geçtin, özel bir nedeni var mı diye. Özel bir nedeni yok aslına bakarsanız, fakat şimdi sıralayacağım etkenler benim için önemliydi. Ben de kararımı bu yönde verdim. İkisini karşılaştırıken bir çok etkeni göz önüne aldım. Yazıma devam etmeden önce, Picasa bir [uygulama][3], Picasaweb ise Google&#8217;un online fotoğraf hizmeti. Her ikisi de Google&#8217;a bağlı. Benim burada bahsettiğim Picasaweb olacak. Fakat kısaca Picasa diyeceğim. Derli toplu olsun diye, 5 ayrı alt başlıklarda inceledim. Başlıklar sırayla şu şekilde:

<!--more-->

## **Üyelik-Hizmet Bedeli**

Her iki hizmet bedava kullanılabiliyor. Üye olmak zaten çok kolay. Picasa&#8217;da Google hesabınız varsa otomatik olarak giriş yapabilirsiniz, aynısı Flickr&#8217;de Yahoo hesabı için geçerli. Bedava üyelikler için kısıtlamalar mevcut tabiki. Bu kısıtlamalar Picasa&#8217;da size pek yansımayabilir, fakat Flickr&#8217;de bu daha da farklı. Picasa&#8217;da **1 gb** boş alanınız var. Bu oldukca çok ve fotoğraflarınız için yeterli olabilir. Flickr&#8217;de ise biraz daha farklı. Ayda **100 mb** veri yükleyebilirsiniz. Fakat sadece **200 tane fotoğraf** saklayabilirsiniz ve her biri en fazla **5mb** olabilir. Boyutları önemli olmayabilir, fakat 200 Resim&#8217;den sonra eski fotoğraflarınız ortadan kayboluyor. Bir yandan Flickr&#8217;da 200 fotoğraf diğer yandan Picasa&#8217;da 4500+ fotoğraf. Burada Picasa açıkcsa önde olduğunu görüyoruz.

Paralı hizmet&#8217;de işler tam tersine dönüyor. Burada Google size bir kaç tane paket sunuyor. 7gb,26gb,101gb&#8230; gibi. En uzucu yıllık 25 dolar&#8217;dan başlıyor.  
Flickr ise sınırsız alan, sınırız yükleme imkanı sunuyor yıllık [25 dolara][4]. Ayrıca yüklediğiniz resimlerinin orjinal ebatlarına da ulaşabiliyorsunuz. Ücretsiz hizmette özellik yok. Gördüğünüz gibi kartlar şimdi tam tersine döndü. Burada benim hoşuma gitmeyen Flickr&#8217;in ücretsiz üyeliğindeki kısıtlamalar. Sadece 200 fotoğraf, orjinal resimlere ulaşabilme imkanı yok, sadece 3 set/albüm&#8230; Bu da insanın kullanma hevesini kırıyor. Picasa öyle değil. 1gb ile istediğinizi yapabilirsiniz. Burada herhangi bir kısıtlama da yok Flickr&#8217;in aksine. Sadece alanı büyümek istiyorsanız para ödersiniz. Hepsi bu kadar. 

## **Paylaşım &#8211; Camia**

Fotoğraflarımızı başkaları ile paylaşmayı herkes ister. Zaten bu yüzden de fotoğraflarımızı Picasa ve Flickr gibi yerlere yüklüyoruz. Yoksa bilgisayarda da durabilirler. Picasa bu konuda daha çok yeni. Henüz tam bir camiası oluşmuş değil. Oluşturduğunuz albümleri başkaları görebiliyor, yorum yazabiliyor. Dilerseniz fotoğraflarınızı kendinize saklayabilirsiniz, dilerseniz sevdiklerinizle paylaşabilirsiniz. Flickr&#8217;den farklı, Picasa fotoğrafları paylaşırken göndereceğiniz kişiye bir e-posta atıyor. E-posta&#8217;ya alan kişi , e-posta&#8217;daki özel bağlantıya tıklayarak, sizin sadece ona ayırdığınız fotoğrafları görebiliyor. Fakat örneğin başka bir bilgisayardan sizin Picasa hesabınıza girerse, sizin ona ayırdığınız fotoğrafları göremiyor. Gönderdiğiniz bağlantıya sahip olması şart. Bu daha büyük bir eksiklik. En azından Google kullanıcıları için küçük bir algoritma koyarak, bağlantı olmadan bile özel fotoğraflara bakmalarını sağlayabilir. 

Flickr&#8217;de ise bu çok daha farklı. Bir çok grup ve insanlar Flickr&#8217;de fotoğraflarını paylaşıyorlar. Yorum yazma kısmı, fotoğraflarınızı paylaşma, arkadaş listesi, favori listesi, en çok görüntülenen, yorum yazılan, beğenilen fotoğrafları hemen hemen her şeyi görebilirsiniz. Zaten Flickr&#8217;in tercih edilmesinin sebebi de bu oluyor. Paylaşım çok daha ön planda. Dilerseniz fotoğraflarınızı sadece aileniz görebilir. Dilerseniz sadece Arkadaşlarınız. Ayrıca başka bir özellik olarak, fotoğraflarınızı istediğiniz lisans altında yayınlayabilirsiniz. Flickr&#8217;deki usta fotoğrafcılar fotoğraflarınız Copyright lisansı ile yayınlıyorlar, bu sayede fotoğrafın orjinal ebatına ulaşamıyorsunuz. Ya da sadece CC lisansı altında [yayımlanan][5] fotoğraflar da var. Picasa&#8217;da bu mevcut değil.

Son olarak her iki paylaşım sitesi **Rss** destekliyor. Sevdiğiniz fotoğrafcıları bu sayede takip edebilirsiniz. 

## **Kullanım &#8211; Arayüz**

Her ikisinde kolaylıkla fotoğraflarınızı yükleyebilirsiniz. Flickr için piyasada binlerce uygulama mevcut. Fakat Picasa&#8217;da hemen hemen hiç yok.Benim bildiğim Mac için özel bir araç var. Birde bildiğimiz Picasa uygulaması. Bunun üstüne birde Linux kullanıyorsanız, F-Spot haricinde program bulamayabilirsiniz(son sürümü de çalışmıyor). Başka da bulamadım maalesef. Bunun nedeni de Picasa&#8217;nın API&#8217;lerin henüz yeni olmasından kaynaklanıyor. Ayrıca Api&#8217;leri yayımladıktan sonra 2-3 kere de değiştirdiler. Bu yüzden var olan yazılımlar bile tam çalışmayabilir. Tahmin ediyorum ki önümüzdeki aylar Picasa için bir çok araç çıkacaktır. 

Picasa&#8217;daki arayüz diğer Google ürünlerindeki alıştığımız sade ve işlevsel tasarımına sahip. Sağ tarafdaki _&#8220;Upload Photos&#8221;_ bağlantısı ile anında fotoğraflarımı yükleyebilirsiniz. Albümlerde fotoğrafları gezmek de aynı şekilde işliyor. Çok basit ve bir o kadar da kullanışlı. Bizim istediğimiz de sadece fotoğraflarımıza bakmak değil mi ? İşte Google da, sen fotoğraflarına bakmak istiyorsanız bakıver diyor. Onun haricinde bizi binbir türlü özellik ile boğumuyor.Resimleri 3 farklı büyüklükte görüntülemek mümkün.

Flickr ise Picasa&#8217;ya göre çok daha karmaşık bir o kadar da kullanışlı olabilir. Ajax sitenin her yerinde kullanılmış. Her yerde bağlantılar var, ve bu da kullanıcıyı biraz sıkıyor. Küçük bir örnek vermek gerekirse. Fotoğraf yüklemek istediniz, Flickr&#8217;de anasayfa&#8217;da &#8220;Upload Photos&#8221; ibaresini görebilirsiniz. Fakat kendi kişisel sayfanızı açtığınıza bu kaybolur. Başlarsınız aramaya. Yukarıda &#8220;You&#8221;, &#8220;Organize&#8221; gibi sekmeler var. Herhalde &#8220;Organize&#8221; kısmındadır diye oraya tıklarsanız, fakat orada bir şey bulamazsınız. &#8220;You&#8221; sekmesine girmeniz ve ya footer kısmından küçük bir bağlantıya tıklamanız gerektiğini de aramalarınız sonucunda öğrenirsiniz. Diğer yandan da istatistiki bilgiler sunuyor. Fotoğrafınızı kaç kişi beğendi, kaç kişi izledi öğrenebilirsiniz. Kişisel sayfanızı isteğe göre değiştirebilirsiniz. Tabi burada&#8217;da ücretsiz kullanıcılar yine kısıtlamaya uğruyorlar.

## **Araçlar**

Bu konuda Flickr açık ara önde. Sunduğu API&#8217;ler sayesinde bir çok araç çıktı. Resim yönetim programları bu sayede kolayca Flickr ile uyum sağlayabildi. Örneğin Linux altında Flickr için bir çok araç bulabilirsiniz. Flickr&#8217;in kendi sitesinde de onlarca mevcut. Fotoğraflarınız toplu şekilde etiklendirmek, başka bir albüme atmak, lisanlarını değiştirmek gibi işlemleri Flickr Batch Mode ile kolayca yapabilirsiniz. O kadar araç var ki, sırf bu araçlar adına siteler bile açıldı. Örneğin bır [kaçı][6]. Flickr sitesinde bir sürü araç [bulabilirsiniz.][7] 

Picasa&#8217;da durum biraz daha farklı. Camia kısmında da değindiğim gibi daha çok kişisel saklamalar için tasarlanmış bu hali ile. Picasa için gerekli olan API&#8217;ler yeni yeni yayımlandı. Artık bu sayede üçüncü parti programları da yavaş yavaş göreceğiz(Örneğin **F-spot**).. Beklemek görmek lazım. Sitelerine Batch Mode şeklinde bir yapı da koymaları gerekiyor. Örneğin geçenlerde 5-6 tane resime **&#8220;Ankara&#8221;** etiketini eklemek istemiştim, Picasa&#8217;da uzun uzun aradım, acaba hepsinin aynı anda yapabilir miyim diye. Fakat bulamadım. Belki Picasa Programı ile oluyordur. Web arayüzünden olmuyor.

## **Sonuç**

**Picasa:** Fotoğraflarınızı kendinize saklamak istiyorsanız Picasa tam size göre. Sağladığı **1gb** alan ile **4500&#8217;e** yakın fotoğrafı kolayca saklayabilirsiniz. Sevdiklerinizle de kolayca paylaşabilirsiniz. Ayrıca Google kullanıcısı iseniz, bir çok ürünü ile entegre olmuş şekilde kullanabilirsiniz.Misal [Blogger][8] kullaıyorsanız, Picasa&#8217;da size özel bir alan ayarlanıyor, ve Blogger yazma kısmından yüklediğiniz fotoğraflar otomatik olarak Picasa&#8217;ya yükleniyor. Tüm bunları hiç bir ücret ödemen yapabilmesi de büyük bir avantaj. Kişisel kullanım için mükemmel.

**Flickr:** Flickr&#8217;deki en büyük etken, kullanıcıların oluşturduğu camiasıdır. Fotoğraflarınızı birilerine göstermek, ya da tanıtmak istiyorsanız Flickr size göredir. Bir çok arkadaşlık kurmanızda mümkün bu sayede. Sağladığı araçlar sayesinde fotoğraflarınız ile dilediğinizi yapabilirsiniz. Toplu Değiştirme modu ile kolayca düzenleyebilirsiniz. Fakat en kısa zamanda 200 tane fotoğraf limitine takılabilirsiniz. Gerçek anlamda Flickr kullanmak istiyorsanız yıllık 25 doları ödemeniz lazım. Ücreti öderseniz, Kişisel ve Tanıtım açısından mükemmel, fakat ücretsiz hali, bir süre sonra sizi sıkabilir.

**Kişisel Yorum**: 2 hafta önce Flickr&#8217;den Picasa&#8217;ya geçiş yaptım. Bunun başlı başına iki sebebi var. Birincisi Google ürünlerini severek kullanıyorum, ve diğer ürünler ile entegre şekilde çalışması da benim hoşuma gidiyor. İkincisi ki bu daha önemli, Flickr&#8217;in 200 tane fotoğraf limiti ve fiyat politikası hoşuma gitmiyor. Gerçekten kullanıcıyı çok sınırlıyor. Ki bu sadece 200 tane fotoğrafla kalmıyor, hemen hemen her yerde bir sınıra takılabiliyorsunuz. [Yahoo][9] maalesef bunu her yerde yapıyor tıpkı Yahoo mail&#8217;de Pop desteği için para istemesi gibi. Ayrıca hiç bir Yahoo hesabım yokken, mecburen Yahoo hesabı açtırmak zorunda kaldım Flickr yüzünden. Ben fotoğraflarımı paylaşmak istiyorum, ve büyük bir alan&#8217;a ihtiyacım var. Herhangi bir sınır olmadan. Google da bunu sağlıyor. Eğer siz de benim gibi Yahoo politikalarından bıktıysanız, ve zaten Gmail kullanıyorsanız, hiç durmayın geçin derim. Fakat işte Flickr&#8217;deki o muhteşem camia Picasa&#8217;da yok. Oradaki insanları, grupları her türlü etkileşimi Picasa&#8217;da bulamazsınız. Yine de Google boş durmaz, Picasa 1-2 sene içinde Flickr ile kapışacak hale gelecektir tahminimce.

Kaynaklar: \[1\]\[2\][[3][10]]

 [1]: http://www.flickr.com
 [2]: http://picasaweb.google.com/
 [3]: http://picasa.google.com/
 [4]: http://www.flickr.com/upgrade/
 [5]: http://www.flickr.com/creativecommons/
 [6]: http://bighugelabs.com/flickr/
 [7]: http://www.flickr.com/services/
 [8]: http://www.blogger.com
 [9]: http://www.yahoo.com
 [10]: http://labnol.blogspot.com/2006/06/flickr-vs-picasa-web-albums-no-tags.html