---
title: Google Gears ile Çevrimdışı (Offline) Gmail
author: Alper
type: post
date: 2009-01-28T08:15:53+00:00
url: /google-gears-ile-cevrimdisi-offline-gmail/
dsq_thread_id:
  - 952686809
categories:
  - Google

---
Bugün Google laboratuarları ([Google Labs][1]) ekibi tarafından [Gmail][2]&#8216;a yeni bir özellik daha eklendi. **Çevrimdışı (offline) Gmail**. Bu özellik sayesinde gmail için masaüstü ve web arasında entegrasyonun sağlandığını söyleyebiliriz. Detaylara girmeden önce 2007 yılında yazdığımız &#8220;[Google Gears &#8211; Web Uygulamalarını Çevrimdışı Takip Edin][3]&#8221; yazısını hatırlatmakta fayda görüyorum. <!--more-->

**_Google Gears açık kaynak kodlu bir tarayıcı eklentisi ve görevi web uygulamalarını çevrimdışı takip edebilmenizi sağlıyor. Yani web üzerindeki veriyi bilgisayarınız üzerine kaydediyor. Ve bunu sadece tarayıcınızı kullanarak yapıyor._**

2007 yılında yazdığımız yazıda pek heyecanlanmışız. O zaman sadece **Google Reader** çevrimdışı için destekleniyordu. Şimdi bu özellik **Gmail** içerisine de eklendi. Çevrimdışı (offline) Gmail, [Google Gears][4] kullanarak tüm emaillarınızı herşeyiyle masaüstünüze indiriyor. Daha doğrusu bu özelliği aktif ettiğinizde Gmail sunucularıyla belirli bir senkronizasyona gidiliyor. Bağlantınız koptuğunda hemen çevrimdışı moduna geçiliyor ve aynı şekilde kullanılmaya devam ediliyor. Tabii ki çevrimdışı olarak Gmail kullanmak normaline göre çok daha hızlı. Kullanım şekli açısından da hiçbir farkı yok. Aynı şekilde kullanıyorsunuz. 

Çevrimdışı (offline) iken Gmail kullandığınızda diyelim bir email yazdınız. Göndermek istediğinizde bu email giden kutusunda saklanıyor. Ve ilk çevrimiçi (online) olduğunuzda giden kutusundaki mailler gönderilmeye başlanıyor. 

Son olarak tüm bunları nasıl aktive edeceğimize bakalım. 

  * Gmail içerisinde sağ üstteki ayarlar kısmından labs sekmesine gidiyoruz. 
  * Offline Gmail yanındaki kısmı işaretleyip kaydediyoruz. 
  * Sayfa yenilendiğinde sağ üst kısımda &#8220;**Offline0.1**&#8221; linkini göreceksiniz. Eğer halihazırda Google Gears kullanıyorsanız çevrimdışı süreci başlatabilirsiniz. İlk defa ise Google Gears kurulumu başlatılacaktır.

[Official Gmail Blog][5] &#8211; [New In Labs: Offline Gmail][6]

 [1]: http://labs.google.com/
 [2]: http://www.gmail.com
 [3]: https://www.murekkep.org/google-gears-web-uygulamalarini-cevrimdisi-takip-edin-306
 [4]: http://gears.google.com/
 [5]: http://gmailblog.blogspot.com
 [6]: http://gmailblog.blogspot.com/2009/01/new-in-labs-offline-gmail.html