---
title: Lightinthebox Online Android Tablet Siparişi
author: Alper
type: post
date: 2010-12-22T16:26:20+00:00
url: /lightinthebox-online-android-tablet-siparisi/
dsq_thread_id:
  - 949352692
categories:
  - Mobil
tags:
  - android
  - ipad
  - samsung

---
**Android tabletler**, içinde **android işletim sistemi** yüklü olan ve internet erişimi ile **e-book indirme ve okuma** imkanı sağlayan 7&#8243; inch veya 10&#8243; inch boyutlarında olan cihazlardır. Aynı **Apple iPad** gibi benzer özelliklere sahip olan ama Google tarafından desteklenen android işletim sistemini kullanan android tabletler, internette uygun fiyatlar ile **yılbaşı öncesi** sıkça karşınıza çıkmaya başlamıştır.

<a href="http://www.lightinthebox.com/" target="_blank">Lightinthebox</a> internet sitesinin **google reklamları** aracılığı ile duyurduğu uygun fiyatlı android tabletlerin özelliklerine lightinthebox sitesinde ürün açıklamaları kısmından bakabiliyorsunuz. Özellikle yeni yıl öncesi ciddi bir google reklam gösterimine sahip Lightinthebox üzerinden geçtiğimiz hafta bir adet **android tablet** siparişi verdim. Bu siteden **online alışveriş** yaparken ve ürünün elime geçişine kadar olan süreci kısaca aktarmaya çalışacağım. Şimdi aldığım Android Tablet&#8217;in özelliklerine kısaca bakalım.

## Android Tablet Özellikleri

Android 2.1 Ultra Thin 7&#8243; Double Touch Screen 4G Wifi G-sensor HDMI Output Tablet 

Dokunmatik ekranlı Android 2.1 işletim sistemi yüklü tablet pc donanımı kısaca 256mb RAM, 7&#8243; inch boyut, 800&#215;640 çözünürlük, 1 USB, 1 HDMI, 3.5mm kulaklık çıkışı, SD/SDHC girişi (max. 32gb destekliyor) ve 1 mini usb port. Ağ erişimi olarak Wifi kablosuz bağlantı imkanı 802.11 a/b/g ve hızlı ethernet bağlantısı var. Yaklaşık 300-350 gram yani netbookların ortalama ağırlığı olan 1.20kg &#8211; 1.40 kg ağırlığa göre neredeyse 1/3 kadar hafif.

### Desteklenen Ortam Biçimleri

**Video** : MKV(H.264 DIVX XVID), AVI(H.264 DIVX XVID), RM/RMVB, WMV, MOV, FLV(H.263 H.264), MPEG, MPG, PMP, DAT(VCD Format), VOB(DVD Format), MP4(H.264 MPEG DIVX XVID), 3GP, ASF, TS ,TP  
**Müzik** : MP3, WMA, OGG, AAC, FLAC, APE, WAV  
**Görsel** : JPG, BMP, PNG, GIF  
**Ebook** : WORD, EXCEL, PPT, PDF, TXT, HTML

Benim aldığım android tablet modelinin özellikleri belirli standartlarda yukarıdaki şekildeydi. Bu özelliklerin biraz daha fazlası ya da azına göre farklı fiyatlarda android tabletler lightinthebox içerisinde mevcut. **7&#8243; inch** yerine **10&#8243; inch** bir ekran isteyebilirsiniz. Ya da işlemcisi rami daha kuvvetli olsun diyebilirsiniz.

## Android Tablet Sipariş Süreci

Lightinthebox sitesinden verdiğim **android tablet** siparişine değinmem gerekirse; ödemenizi kredi kartı veya paypal ile yapabiliyorsunuz. Sitenin alışverişe yatkın bir havasının olması, ürün hakkında detaylı bilgi vermesi gibi konular faydalı oluyor. Siparişi verdiğim gün, ya da ödemeyi aldıkları gün UPS ile kargoyu takip edebiliyorsunuz. Sipariş ettiğim Android tablet önce Shenzhen&#8217;den Hong Kong&#8217;a oradan Almanya Köln üzerinden İstanbul&#8217;a geldi. Yaklaşık 4 günlük bir takip süreci ve **gümrük kontrolü sonrası** tam olarak 6 gün içerisinde adresime ulaştı.

Henüz ülkemizde çok yaygın olmayan tablet pc kavramı, Apple iPad&#8217;in pazara girişi ve diğer üreticilerin piyasaya sunduğu android tabletler ile yaygınlaşacaktır. Ancak malum şu an için fiyatları oldukça yüksek. iPad için Turkcell ve Vodaphone&#8217;un hazırladığı fiyat skalası belirli özellikleri içerdiğinde toplamda oldukça yüksek bir tutara geliyor. Benzer fiyat uygulaması Samsung Galaxy Tab için yaşanmıştı.

Uygun fiyatlı android tablet edinmek istiyorsanız, yılbaşı öncesi hızlı sipariş süreci ve indirimlerden faydalanabilirsiniz. Yapmış olduğum alışveriş ve **online android tablet siparişi** sonucu hem ürünün bana ulaşma süresi hem de gelen içerikten oldukça memnun olduğumu belirtebilirim.