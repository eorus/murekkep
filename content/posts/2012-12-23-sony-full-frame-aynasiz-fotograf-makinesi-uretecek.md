---
title: Sony Full Frame Aynasız Fotoğraf Makinesi Üretecek
author: bkazar
type: post
date: 2012-12-22T23:49:54+00:00
url: /sony-full-frame-aynasiz-fotograf-makinesi-uretecek/
featured_image: /wp-content/uploads/2012/12/sonynex7-100x100.jpg
dsq_thread_id:
  - 988073874
categories:
  - Fotoğraf
tags:
  - fotoğraf makinesi
  - sony

---
Sony fotoğraf makineleri üretirken çoğu zaman teknolojik olarak “dolu” olmaları için uğraşan bir marka. Bu çizgide devam eden markanın full-frame sensörler hakkında büyük planları olduğu açıklandı. Birkaç ay önce Sony RX1 ile full-frame sensör taşıyan bir kompakt makine üretmişti. Yine aynı dönem **Sony NEX** serisi aynasız fotoğraf makineleri için de full-frame sensör kullanacağı düşünülmüştü. Şimdi bu dedikodunun gecikmeli olsa doğrulanacağını bekliyoruz. Muhtemelen bir yıl içinde Sony NEX fotoğraf makineleri içinde **full-frame sensör** taşıyan modeller olacak. SonyAlphaRumors’un haberine göre güvenilir kaynaklardan da şu an test aşamasında olan bir fotoğraf makinesi olduğu söyleniyormuş.

Habere göre gelmesi beklenen makine, dijital fotoğraf makinesi dünyasında Sony tarafından yapılan üçüncü büyük yenilik olacak. İlki Sony NEX aynasız fotoğraf makinesi serisinin doğuşunu sağlayan Single Lens Translucent (SLT) teknolojisi. Bu arada yeri gelmişken söyleyelim, Sony NEX serisi fotoğraf makineleri zaten kendi sınıfında en büyük sensörleri taşıyorlar. Büyük oranda diğer firmaların vereceği karşılığa bağlı olarak 2013 yılında aynasız fotoğraf makineleri arasında bir “sensör boyutu” kavgası başlayabilir. Bu arada Fujifilm X-Series ile aynasız fotoğraf makinesinde full frame sensör kullanan bir diğer marka olacak. Sony NEX serisinde full-frame sensör kullanmaya başladığında D-SLR dünyasında işler değişmeye başlayacaktır. Bir düşünün küçük boyutlarına rağmen teknik özellikleri üst sınıf D-SLR fotoğraf makinesi ile yarışabilecek bir makineniz olacak.

<img class="aligncenter size-large wp-image-10074" alt="sonynex7" src="https://www.murekkep.org/wp-content/uploads/2012/12/sonynex7-400x355.jpg" width="400" height="355" srcset="https://www.murekkep.org/wp-content/uploads/2012/12/sonynex7-400x355.jpg 400w, https://www.murekkep.org/wp-content/uploads/2012/12/sonynex7-50x44.jpg 50w, https://www.murekkep.org/wp-content/uploads/2012/12/sonynex7-112x100.jpg 112w, https://www.murekkep.org/wp-content/uploads/2012/12/sonynex7-224x200.jpg 224w, https://www.murekkep.org/wp-content/uploads/2012/12/sonynex7-343x305.jpg 343w, https://www.murekkep.org/wp-content/uploads/2012/12/sonynex7.jpg 550w" sizes="(max-width: 400px) 100vw, 400px" /> 

Tasarım olarak ise bu yeni fotoğraf makinesi Sony NEX-7 gövdesinin uyarlanmış hali ile gelmesi bekleniyor. Yalnızca doğal olarak biraz büyük olacak. Bu da Sony RX-1 modelinin değişebilen lensli versiyonu olmayacağının bir kanıtı. Şimdilik bahsettiğimiz full-frame aynasız fotoğraf makinesi için 24megapiksel ve 32megapiksel modellerin test edildiğinden bahsediliyor. Çıkış tarihi ise 2013 sonları ya da 2014 başı olacak gibi.