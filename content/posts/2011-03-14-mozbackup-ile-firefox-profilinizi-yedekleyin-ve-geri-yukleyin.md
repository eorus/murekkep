---
title: MozBackup ile Firefox Profilinizi Yedekleyin ve Geri Yükleyin
author: Alper
type: post
date: 2011-03-14T20:44:30+00:00
url: /mozbackup-ile-firefox-profilinizi-yedekleyin-ve-geri-yukleyin/
dsq_thread_id:
  - 953261475
categories:
  - Masaüstü
tags:
  - firefox
  - internet tarayıcı

---
Firefox ihtiyacı olan tüm bileşenleri tarayıcı özellikleri ve kullanıcı özellikleri şeklinde kurulumu sonrası oluşturduğu &#8220;**Profil**&#8221; dizininde tutmaktadır. Firefox profil dizininde kullanıcının yer imleri (bookmarks), yüklemiş olduğu firefox eklentileri, gezinilen siteler (tarayıcı geçmişi), ön bellekte tutulan dosyalar gibi bileşenler bulunmaktadır.

**Firefox profil dizini** biz firefox internet tarayıcısını kullandıkça ve değişiklikler yaptıkça güncellenir ve stabil kullandığımız ve özelleştirdiğimiz firefox için profil dizini özetle firefox ile yapılan herşeyi tutmaktadır.

Eğer firefox yüklemesini yeni bir bilgisayara yapacaksanız ve bir başka bilgisayarda kullandığınız tüm ayarların ve değişikliklerin kalıcı şekilde yeni firefox yüklemenizde bulunmasını istiyorsanız mutlaka yukarıda bahsettiğimiz **Firefox Profil dizinini** yedeklemelisiniz.

Bilmeyenler için <a href="https://mozbackup.jasnapaka.com/" target="_blank">MozBackup</a> isimli uygulama hem **Firefox** hem de Mozilla&#8217;nın diğer uygulamaları olan Thunderbird, Sunbird, Flock, Postbox, Spcebird, Netscape ve Wyzo için profil dizinini ayrıntılı bir şekilde yedekleyen ve geri yükleyen özelliklere sahip basit ama kullanışlı bir uygulama. Son güncelleme ile Firefox 4 geçişinde **Firefox Profil** dizinini yedeklemek için Firefox 4 desteği de eklenmiş.

MozBackup çalıştırmadan önce Firefox&#8217;un arkaplanda çalışmadığına emin olup, **yedeklemek** istediğiniz seçenekleri işaretleyip Firefox Profil dizininizi ayrıntılı bir şekilde yedekleyebilirsiniz.