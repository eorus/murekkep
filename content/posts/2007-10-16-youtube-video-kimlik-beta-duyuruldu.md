---
title: Youtube Video Kimlik Beta duyuruldu
author: heartsmagic
type: post
date: 2007-10-16T12:40:55+00:00
url: /youtube-video-kimlik-beta-duyuruldu/
categories:
  - Google
tags:
  - internet
  - video
  - youtube

---
[Youtube][1] telif hakkı ihlâllerini engellemek için yeni uygulamasının beta sürümünü yayımladığını duyurdu<a href="https://googleblog.blogspot.com/2007/06/state-of-our-video-id-tools.html" target="_blank">[1]</a><a href="https://googleblog.blogspot.com/2007/10/latest-content-id-tool-for-youtube.html" target="_blank">[2].</a> Haliyle bu [Google][2]&#8216;ın kendisini satın almasından sonra olan bir gelişme. İşe ne kadar yarar bilinmez ancak Youtube&#8217;un buna bel bağladığı aşikâr. Kendilerinin söylediklerine göre de sistemleri şu anda güzel çalışıyor. Peki sistem nasıl çalışıyor?

<!--more-->

Video Kimlik uygulaması aslında birkaç sistemi bir araya getirmiş bir platform. Kendisini oluşturan sistem ve araçlar kısaca şunlardan oluşmakta:

  * Mükerrer gönderme ihliali politikası: Eğer telif hakkı belirlenmiş bir içerik tekrar Youtube üstünden gönderilmeye çalışılırsa siliniyor ve gönderen hesap kapatılıyor.
  * Telif hakkı ihlalinin yaşanması durumunda , bahse konu olan video için bir &#8216;hash&#8217; alınmakta ve bu videonun tekrar gönderilmesi engellenmekte.
  * Gönderilen içerik için 10 dk&#8217;lık bir limit belirlenmiş. (Bu durum ayrıntılı açıklanmamış)
  * İçerik sağlayan kullanıcılara elektronik bir bildiri ve engelleme bağlantısı gönderilmekte. Böylece içerik sahipleri telif hakkı ihlali gördüklerinde bir fare tıklamasıyla kendi içeriklerinin silinmesini sağlayabiliyorlar.
  * İçerik sahipleri için telif hakları konusunda İngilizce olmak üzere ipuçları sağlanmakta.

Bu sistemin çalışabilmesi için elbette içerik sahiplerinin Youtube ile sıkı bir işbirliğine girişmesi gerekmete, aksi takdirde sistemin çalışması mümkün değil zira Youtube bu sistemi işler hale sokabilmek için içerik sahiplerinin belirleyeceği belli başlı kriterlere ihtiyaç duymakta. Böylece içerik sahipleri kendi videolarının Youtube üstünden nasıl yayımlanacağına karar verebilecekler. İsterlerse içeriği kaldıracaklar, isterlerse tamamen ücretsiz olarak yayımlayacaklar, hatta isterlerse içerikleri üstünden para kazanabilecekler.

Eğer bir içerik sahibi iseniz ve bu sistemle ilgileniyorsanız şu adresten programa kayıt olabilirsiniz. Unutmayın Youtube hala programın beta olduğunu vurgulamakta.

 [1]: https://www.murekkep.org/etiket/youtube
 [2]: https://www.murekkep.org/konu/web-uygulamalari-ve-internet/google