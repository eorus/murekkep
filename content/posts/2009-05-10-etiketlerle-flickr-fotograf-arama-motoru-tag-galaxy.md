---
title: 'Etiketlerle Flickr Fotoğraf Arama Motoru : Tag Galaxy'
author: Alper
type: post
date: 2009-05-10T18:30:18+00:00
url: /etiketlerle-flickr-fotograf-arama-motoru-tag-galaxy/
post-thumb:
  - https://www.murekkep.org/mini/flickr-logo.jpg
dsq_thread_id:
  - 950060761
categories:
  - Sosyal
tags:
  - fotoğraf paylaşım

---
Etiket bulutu denildiğinde akla gelen servislerin başında **Delicious** ve Flickr gelir. En azından benim için öyle. Flickr [fotoğraf paylaşım][1] sitesi üzerine aktarılan fotoğraflara, kullanıcılar tarafından atanan etiketlerle oluşturulan etiket bulutları, paylaşılan fotoğraflardan hangisinin öne çıktığını görmek açısından kolaylık sağlayan ve site içi gezinmeyi çeşitlendiren etkenlerden birisidir. 

Fotoğraf arama motoru olarak **Flickr** kullanılmak istendiğinde birçok farklı servis ve araç ile karşı karşıya kalmaktayız. Ve muhtemelen konu başlığımız olan **Tag Galaxy** bu siteler içerisinde en farklı olanı olarak karşımıza çıkıyor. 

**[Tag Galaxy][2]**, Flickr üzerindeki etiket sistemini kullanarak fotoğraflara ulaşmanızı sağlıyor. Tabi bunu yaparken her etiketin bir gezegen olduğunu düşündüğümüzde, tam anlamıyla bir galaksi içerisinde gibi hissediyorsunuz. Açıkçası bu noktada fotoğraf arama işleminden öte Tag Galaxy içerisinde, kullanımında kaybolmanız mümkün olabiliyor. 

**Tag Galaxy** açılış sayfasında sizden bir **etiket** ya da diğer bir deyişle etiketi çağıracak bir **arama kriteri**, anahtar kelime girmeniz isteniyor. Ayrıca hemen sol kısımda **popüler etiketler** şeklinde sıralanan kelimeleri görebiliyorsunuz. Örnek olarak &#8220;**istanbul**&#8221; anahtar kelimesini girdiğimde aşağıdaki gibi bir görüntü ile karşılaşıyoruz. 

**Fotoğraf arama** kriteri olarak girdiğimiz anahtar kelime &#8220;**istanbul**&#8221; için gelen sonuçlarda, esas arama kelimemiz olan &#8220;istanbul&#8221; etiketini ana gezegen ve aradığımız kelimeye alternatif olarak gelen sonuçları da galaksi içerisinde diğer gezegenler olarak görebiliyoruz. Bu aşamada tercihinizi ana arama kriteriniz olan &#8220;istanbul&#8221; için kullanacaksanız ilgili gezegene tıklamanız yeterli oluyor. 

İlgili gezegene tıkladığınızda aradığınız etiket ile bezenmiş fotoğrafların küçük resimleri, **gezegen** üzerine yapışmış halde karşınıza geliyor. Bu fotoğraflardan bir tanesinin biraz daha büyük haline bakmak isterseniz yukarıdaki gibi bir kere tıklayabilirsiniz. Sonraki tıklamada ilgili fotoğrafın biraz daha büyük haline ve Flickr **fotoğraf sitesindeki** kullanıcı bilgileri karşınıza getiriliyor. Aynı zamanda fotoğrafın Flickr üzerindeki orjinal haline ulaşabilmeniz için bir de link veriliyor. 

Galaksi ortamında şahane bir arayüz ile **fotoğraf arama** işlevini gerçekleştirmenizi sağlayan Tag Galaxy, **etiketler ile Flickr fotoğraflarını arayabilmenizi** sağlıyor. Tabi belirtmek gerek, site flash ile tasarlandığından ve üç boyutlu bir ortam sunulduğundan, farenizin tekerleği ile gezegenlere yaklaşmanız, fareniz ile gezegenleri ve bulunulan ortamı hareket ettirebilmeniz mümkün. 

Açıkçası Tag Galaxy&#8217;nin sunduğu bu şahane arayüz ile belirli **Flickr fotoğraflarına** ulaşsanız bile siteden pek ayrılmak istemiyorsunuz.

 [1]: https://www.murekkep.org/etiket/fotograf-paylasim
 [2]: http://taggalaxy.de/