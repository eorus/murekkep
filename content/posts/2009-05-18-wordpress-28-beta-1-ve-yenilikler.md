---
title: WordPress 2.8 Beta 1 ve Yenilikler
author: Alper
type: post
date: 2009-05-18T19:08:14+00:00
url: /wordpress-28-beta-1-ve-yenilikler/
post-thumb:
  - https://www.murekkep.org/mini/wordpress-logo.jpg
categories:
  - Teknoloji
tags:
  - tema
  - wordpress

---
**WordPress 2.8** sürüm için birinci **beta** duyurusu 16 Mayıs tarihi itibariyle yapıldı. Belki bazılarımız ilk etapta WordPress 2.7.2 gibi bir duyuru bekliyordu ama, 2008 sonlarında WordPress 2.7 duyurulduğu zaman üzerinde çalışılmaya başlanan WordPress 2.8, beta 1 sürüm ile görücüye çıktı. 

WordPress 2.7 geldiğinde birçok değişiklik ile karşılaşmıştık. Katmanlı yorumlar ile yorumların sayfalanması ve cevaplama özelliğinin getirilmesi, yönetim paneli üzerindeki sayısız değişiklik, klavye kısayolları, yorum moderasyonunda hızlı onaylama ve cevaplama sistemi, quickpress ve eklentilerin yönetim panelinden direkt olarak yüklenebilmesi gibi ilk akla gelen özellikleri sayabiliriz. Detaylar için &#8220;[WordPress 2.7 Tema ve Yönetim Paneli Yenilikleri][1]{.broken_link}&#8221; yazısına bakılabilir. 

Şimdi **WordPress 2.7** ile gelen bu yeniliklerin üzerine **WordPress 2.8 Beta 1** duyuruldu. WordPress 2.8 ile gelen yeniliklerin hepsini burada sıralamayacağım ama ilk göze çarpan yenilikler arasında, **yönetim panelinden tema yönetimi ve tema kurulumu**, **codepress kullanılarak kodların renklendirilmesi ve satır numaralarının eklenmesini** sayabiliriz. Böylelikle wordpress 2.7 ile gelen, eklentileri wordpress eklenti dizininden alıp, direkt yönetim panelinden kurabilme imkanı, wordpress 2.8 ile temalara da uygulanabilir hale getirilmiş. 

Diğer tüm detayları Codex WordPress 2.8 sayfasında bulabilirsiniz. 

<a href="http://wordpress.org/development/2009/05/wordpress-2-8-beta-1/" target="_blank">WordPress 2.8 Beta 1 </a>

 [1]: https://www.murekkep.org/wordpress-27-tema-ve-yonetim-paneli-yenilikleri-597