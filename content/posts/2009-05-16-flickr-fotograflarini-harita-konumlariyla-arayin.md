---
title: Flickr Fotoğraflarını Harita Konumlarıyla Arayın
author: Alper
type: post
date: 2009-05-16T11:37:01+00:00
url: /flickr-fotograflarini-harita-konumlariyla-arayin/
post-thumb:
  - https://www.murekkep.org/mini/flickr-logo.jpg
dsq_thread_id:
  - 952826099
categories:
  - Sosyal
tags:
  - fotoğraf paylaşım
  - site önerisi

---
**Flickr fotoğraf paylaşım sitesi** üzerinde birçok ülkeden gene birçok farklı konuda sayısız fotoğraf bulabiliyorsunuz. Flickr fotoğraflarını aramak ve yeni fotoğrafları bulabilmek için birçok farklı yöntem bulunuyor. Bildiğimiz üzere Flickr fotoğraf sitesi üzerinde bulunan fotoğraflar, her bir fotoğraf için atanan etiketler yardımıyla ve çekildiği yerlerin belirlenmesi ile fotoğraf arama konusunda bize alternatifler sağlamaktadır. 

Daha önce Flickr fotoğraflarını aramak için genelde etiketlerle ya da bir **anahtar kelime** kullanarak bildiğimiz şekilde kelime tabanlı arama yapılabiliyordu. Bu şekilde oluşturulmuş flickr fotoğraf arama motorlarından [Compfight][1]{.broken_link}, [Coolflick][2]{.broken_link}, [liteFlick][3]{.broken_link} ve [Tag Galaxy][4]{.broken_link} gibi örnekleri sayabiliriz. 

Tüm bu kelime ve etiket bazlı **Flickr fotoğraf arama** örneklerine karşılık, flickr üzerindeki fotoğrafların çekildikleri yere yani haritadaki konumuna göre arayabilmek mümkün. **Flickr Searchr** ismiyle oluşturulan site harita konumuna göre Flickr fotoğraflarına ulaşabilmenizi sağlıyor. 

Yukarıdaki fotoğrafta göstermek istediğim örnek gibi sadece birkaç tıklama ile haritadaki konumu belirleyip, belirlediğiniz **harita konumuna** istinaden çekilmiş Flickr fotoğraflarına ulaşabiliyorsunuz. Bunun için **Flickr Searchr** üzerindeki **Google Maps** ile gömülü harita üzerinden fotoğraflarını görmek istediğiniz konuma gidiyorsunuz. Haritada ilgili konuma gittikten sonra farenizle iki tane yeri işaretlemeniz yeterli oluyor. İşaretlenen yerlerin koordinat bilgileri sağ kısımdaki kutulara otomatik bir şekilde yerleşiyor. Sonrasında aşağıda Flickr üzerinde, haritada işaretlemiş olduğunuz alana göre oluşturulmuş fotoğraflar sıralanıyor. 

Yukarıda basit bir şekilde **Flickr Searchr** üzerindeki Google Maps haritasında önce İzmir &#8211; Menemen sonra Aydın &#8211; Selçuk seçilerek harita konumunun belirlendiği ve buna göre Flickr fotoğraflarının çağrıldığı örneği görebiliyoruz. 

**Flickr Searchr** eğer Flickr fotoğraflarını belirli bir **anahtar kelime** ile aramak istemiyorsanız ya da sadece belirli bir bölgenin fotoğrafını görmek istiyorsanız oldukça kolay ve hızlı şekilde harita kullanıp, **flickr fotoğraflarına** ulaşabilmenizi sağlıyor.

 [1]: https://www.murekkep.org/en-iyi-flickr-arama-araci-compfight-723
 [2]: https://www.murekkep.org/flickr-resimlerini-coolflick-ile-gezin-1058
 [3]: https://www.murekkep.org/flickr-arama-araci-liteflick-1853
 [4]: https://www.murekkep.org/etiketlerle-flickr-fotograf-arama-motoru-tag-galaxy-2321