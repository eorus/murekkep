---
title: E-kitap Okumanın Avantajları Nelerdir?
author: Alper
type: post
date: 2013-01-11T16:28:19+00:00
url: /e-kitap-okumanin-avantajlari-nelerdir/
featured_image: /wp-content/uploads/2012/12/e-kitap-okuyucu-nedir-100x100.jpg
dsq_thread_id:
  - 1020379571
categories:
  - Mobil
  - Teknoloji
tags:
  - kitap

---
E-kitap serisine başladığımızda [e-kitap nedir][1]? diye sormuştuk. E-kitap (**e-book**) elimizde tuttuğumuz kitaplar gibi olup, basılı yayınların elektronik ortamlarda okunabilmesi için çıkarılmış dijital formata verilen bir isimdir. Ardından temel amacı e-kitapları okumak olan &#8220;[e-kitap okuyucu][2]&#8221; veya ingilizce &#8220;e-book reader&#8221; olarak duyduğumuz kavramı tanımlamaya çalışmıştık.

Peki **e-kitap okumanın avantajları nelerdir?** E-kitap ile basılı kitaplar arasında avantajlı ve dezavantajlı durumlar olsa da bugün size e-kitap okumanın avantajlarından bahsetmeye çalışacağız. Aşağıda e-kitap okumanın avantajları arasında sayabileceğimiz çeşitli maddeleri bulabilirsiniz. Eklemek istediğikleriniz olursa yorumlarınızda bekliyoruz.

  * **E-kitaplar daha ucuz.** Türkiye’de bu ucuzluk henüz farkedilmiyor fakat yurt dışında e-kitaplar basılı kitapların** üçte biri** fiyatına satılıyor. Bir defa e-kitap okuyucu edinme maliyetine katlandıktan sonra kitaba vereceğiniz para daha az olacaktır. **Ücretsiz** kitaplar da var elbette.
  * **E-kitaplar sayesinde daha az kağıt harcanabilir.** Daha az **ağaç** kesilir. Bu çok önemli bir artı. Elbette ciddi bir tasarruf için e-kitap kullanımının yayılması gerekiyor.
  * **E-kitaplar kolay taşınabilir. Bir okuyucuyla onlarca e-kitap taşınabilir.** Böylelikle kitaplarınızı zorlanmadan **taşırsınız** ve istediğiniz zaman okuyabilirsiniz.
  * **E-kitaplar az yer kaplar.** 1-2 kitap için önemli değil ama yüzlerce kitabı saklamak için ciddi **alan** gerekir ve bu kitapların bakımı da **zaman** alır. İşte e-kitaplar bu sorunu tamamen ortadan kaldırıyor
  * **E-kitaplarda arama, not alma çok daha kolay.** Elektronik ortamda olmanın verdiği çok güzel avantajlar var. Örneğin arama motorunda arama yapar gibi kitap içerisinde arama yapabilirsiniz. İstediğiniz yere **not** yerleştirmeniz veya **yerimi** eklemeniz mümkün.
  * **E-kitap okurken yazı büyüklüğünü değiştirebilirsiniz.** Yine Elektronik ortamda olmanın artılarından birisi olan** yazı büyüklüğünü** değiştirme sayesinde gözünüzü tırmalayan bir boyuta katlanmak zorunda kalmazsınız.
  * **E-kitap edinmek çok hızlı ve kolay.** Bir e-kitabı beğendikten **5 dakika sonra** okumaya başlayabilirsiniz. Hemen satın alın, indirin, cihazınıza yükleyin ve okumaya başlayın. Ne kadar pratik değil mi?
  * E-kitapların saklanması ve korunması çok daha kolaydır.
  * **E-kitaplardan baskı alabilirsiniz.** E-kitapların çok avantajı olsa da basılı kitaplar hiçbir zaman ölmeyecektir, ben buna inanıyorum. Doğal olarak bazen ille de baskı almak gerekebilir. E-kitaplardan istediğiniz anda **baskı** alabilirsiniz.

 [1]: https://www.murekkep.org/e-kitap-nedir-ne-degildir-9671 "e-kitap nedir"
 [2]: https://www.murekkep.org/e-kitap-okuyucu-e-book-reader-nedir-9702 "e-kitap okuyucu"