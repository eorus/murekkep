---
title: Görsel Arama Motoru – PicSearch
author: Alper
type: post
date: 2010-12-10T11:09:50+00:00
url: /gorsel-arama-motoru-picsearch/
dsq_thread_id:
  - 949043418
categories:
  - Google

---
**Picsearch** web üzerindeki görselleri bulmayı sağlayan bir görsel arama motorudur. Bakıldığı zaman bir arama kutusu ile anahtar kelime üzerinden görsel araması yapılabilmeyi sağlayan bir arama motoru olarak gözükse bile, Picsearch üzerindeki görseller mevcut orijinal hallerinin küçük resim halleri olarak sunuluyor.

<a href="http://www.picsearch.com/" target="_blank">Picsearch</a> üzerinde bir arama yapıldığında alışık olduğumuz şekilde resimlerin küçük boyutlarıyla arama sonuçlarını karşınıza getiriyor. Bu aşamada seçilen küçük resmin üzerine tıklandığında, eski google görseller tarzında üst kısımda küçük resim ve görsel bilgileri, alt kısımda ise ilgili görseli içeren sitenin orijinal halini görebiliyorsunuz.

Picsearch **görsel arama sonuçları** tablo şeklinde sunuluyor. Her küçük resmin altında o görsele ait boyut, yükseklik, genişlik bilgileri ile beraber hangi kaynaktan görselin getirildiği aktarılıyor. **Picsearch** aynı zamanda arama önerilerinde bulunuyor. Herhangi bir **anahtar kelime** üzerinden görsel araması yaptıysanız, görsel arama sonuçları getirildiğinde üst kısımda bu alternatif önerileri görebiliyorsunuz. Aynı zamanda eğer bir görseli aşırı buluyorsanız rapor edebiliyorsunuz.

**Picsearch** üzerinde sitesinde yazdığına göre **3,000,000,000** ve daha fazlası bir görsel indekslenmiş durumda gözüküyor. Aile süzgeci konusunda ise belirli arama kriterlerinde çok da iyi sonuç vermediğini söyleyebilirim. Yukarıda belirtilen özelliklerle Picsearch alternatif bir görsel arama motoru olarak kullanılabilir.