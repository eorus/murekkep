---
title: HTC One Akıllı Telefon Duyuruldu
author: Alper
type: post
date: 2013-02-19T22:30:54+00:00
url: /htc-one-duyuruldu/
featured_image: /wp-content/uploads/2013/02/htc-one-gumus-100x100.png
categories:
  - Mobil
tags:
  - akıllı telefon
  - android
  - htc
  - telefon

---
HTC&#8217;nin yeni amiral gemisi akıllı telefonu HTC One resmi olarak 19 Şubat tarihinde duyuruldu. HTC&#8217;nin üst seviye akıllı telefonu yeni HTC One, özellikle HTC&#8217;nin kötü giden finansal durumunu 2013 yılında düzeltmesini beklediği önemli bir ürün. HTC&#8217;nin resmi duyuru öncesi M7 kod adıyla internette görselleri ve özellikleri paylaşılan akıllı telefonu HTC One ismiyle ve beklenen özelliklerle duyuruldu.

**Android 4.1.2 Jelly Bean işletim** sistemiyle duyurulan HTC One, alüminyum kasası ve sunduğu birbirinden farklı servislerle akıllı telefon sektöründe mobil deneyimine yeni bir bakış açısı getiriyor. HTC One resmi duyurusu sonrası önce özelliklerine hızlı bir bakış atalım. Ardından HTC One için özelliklerinin detaylı tablosunu aktaralım.

## HTC One Ekran ve İşlemci

HTC One akıllı telefonun ekran boyutu **4.7-inç Full HD** 1920 x 1080 piksel çözünürlükte ve 468ppi piksel yoğunluğuna sahip Super LCD 3 ekran Corning Gorilla Glass 2 ile korunuyor.

Dört çekirdekli **1.7Ghz** hızında çalışan işlemciye sahip HTC One, 2GB RAM ile duyuruldu. HTC One akıllı telefonun artırılamayan hafızası 32GB ve 64GB depolama seçenekleri sunuyor.

## HTC One Kamera &#8211; HTC Zoe

HTC One arka kamerası HTC Zoe adı verilen **Ultrapixel kamera** olarak adlandırılmış. Bunu birazdan detaylandıracağız ama önce standart özelliklerden arka aydınlatma özelliğine sahip, 5 farklı ışık seviyesine sahip akıllı LED flaş, f/2.0 keskin diyafram ve 28mm odak mesafesi gibi özellikleri aktarmış olalım. Peki HTC&#8217;nin geliştirdiği bu özelleştirilmiş kamera **HTC Zoe nedir?** HTC, yeni geliştirdiği bu ultrapixel kamera ile bir akıllı telefon ile en iyi görüntüyü elde etmeye çalışıyor. Bunun için geleneksel akıllı telefonların sensörlerinin aksine **%300 daha fazla ışık** elde eden HTC One, rakiplerinin 8 megapiksel, 13 megapiksel gibi kameralarına göre daha yüksek kalitede görüntüler elde edebiliyor.

<p style="text-align: center;">
  <img class="aligncenter size-full wp-image-12106" alt="htc one" src="https://www.murekkep.org/wp-content/uploads/2013/02/htc-one-gumus.png" width="600" height="499" srcset="https://www.murekkep.org/wp-content/uploads/2013/02/htc-one-gumus.png 600w, https://www.murekkep.org/wp-content/uploads/2013/02/htc-one-gumus-400x332.png 400w, https://www.murekkep.org/wp-content/uploads/2013/02/htc-one-gumus-50x41.png 50w, https://www.murekkep.org/wp-content/uploads/2013/02/htc-one-gumus-120x100.png 120w, https://www.murekkep.org/wp-content/uploads/2013/02/htc-one-gumus-240x200.png 240w, https://www.murekkep.org/wp-content/uploads/2013/02/htc-one-gumus-366x305.png 366w" sizes="(max-width: 600px) 100vw, 600px" />
</p>

## HTC BlinkFeed

BlinkFeed özelliği sayesinde kendi canlı ana ekranınızı oluşturabilirsiniz. Tek yapmanız gereken güncel olarak görmek istediğiniz sosyal ağlar, haberler ve beslemeleri seçmek, böylece hepsi telefonunuzda canlı akış olarak görüntülenir. Dünyanızın nabzı avucunuzun içinde.

## HTC Sense TV

Kumandaların koltuğunuzun değerli alanını kaplamasından bıktınız mı? HTC One kanal değiştirmeniz için yardımcı olmaya hazır. Birkaç basit adımdan sonra Sense TV ile HTC One telefonunuzdan TV kanallarını seçmeniz, program rehberlerine erişmeniz, sesi ayarlamanız ve çok daha fazlasını yapmanız mümkün olacak. En sevdiğiniz programları bulun ve başladıklarında size haber versin. TV deneyiminizin kontrolünü telefonunuzla elinize alın.

## HTC BoomSound

Ortalama bir akıllı telefondan arkadaşlarla müzik veya video paylaşmak sinir bozucu bir deneyim olabilir. Minik bir hoparlör en hareketli parçayı bile yavanlaştırır. Fakat HTC One&#8217;ın BoomSound™ özelliği tüm bunları değiştiriyor. Dahili ses yükselticileri ile önde bulunan çift stereo hoparlörler, diğer telefonların hiçbirinde olmayan daha yüksek, keskin ve zengin sesler sunuyor.

<p style="text-align: center;">
  <img class="aligncenter size-full wp-image-12107" alt="htc one" src="https://www.murekkep.org/wp-content/uploads/2013/02/htc-one-siyah.jpg" width="600" height="502" srcset="https://www.murekkep.org/wp-content/uploads/2013/02/htc-one-siyah.jpg 600w, https://www.murekkep.org/wp-content/uploads/2013/02/htc-one-siyah-400x334.jpg 400w, https://www.murekkep.org/wp-content/uploads/2013/02/htc-one-siyah-50x41.jpg 50w, https://www.murekkep.org/wp-content/uploads/2013/02/htc-one-siyah-119x100.jpg 119w, https://www.murekkep.org/wp-content/uploads/2013/02/htc-one-siyah-239x200.jpg 239w, https://www.murekkep.org/wp-content/uploads/2013/02/htc-one-siyah-364x305.jpg 364w" sizes="(max-width: 600px) 100vw, 600px" />
</p>

## HTC One Teknik Özellikleri

  * Android 4.1.2 Jelly Bean işletim sistemi
  * HTC Sense 5.0 arayüzü
  * 4,7 inç, Full HD 1080p, 468 PPI
  * Qualcomm® Snapdragon™ 600, dört çekirdekli, 1,7GHz
  * 2GB DDR2 bellek, 32/64GB artırılamayan hafıza,
  * HDR destekli 2.1MP Full HD video kaydedebilen görüntülü görüşme için ön kamera
  * 3,5 mm stereo ses jakı
  * NFC özelliği, Bluetooth 4.0 ile uyumlu, aptX™ özelliğine sahip Bluetooth 4.0
  * Wi-Fi®: IEEE 802.11 a/ac/b/g/n
  * Medyayı telefondan kablosuz olarak uyumlu TV&#8217;ye veya bilgisayara aktarmak için DLNA® özelliği
  * Kızılötesi (CIR) uzaktan kumanda desteği
  * USB veya HDMI bağlantısı için yüksek tanımlı video bağlantılı (MHL) mikro USB 2.0 (5 pimli) bağlantı noktası
  * 2,300 mAh pil
  * 9.3mm kalınlığında ve 143 gram ağırlığında

**HTC One** iki yıl ücretsiz 25GB Dropbox depolama hizmetiyle birlikte toplam 85 ülkede ve 185 mobil taşıyıcı tarafından dünyanın dört bir tarafında satışa sunulacak. HTC One [telefon][1] satışına Mart ayı başında resmen başlanması bekleniyor. **Siyah, gümüş ve kırmızı** renk seçenekleri ile satışa sunulacak HTC One tanıtım videosunu aşağıda izleyebilirsiniz.

## HTC One Tanıtım Videosu



[M7 kod adlı HTC One akıllı telefon beklenen özelliklerini][2] aktardığımız yazıda yer alan özelliklerin neredeyse tamamı doğru çıkan HTC One, üst seviye bir telefon olarak bu sene [Sony Xperia Z][3] ve çıkması beklenen [Samsung Galaxy S4][4] ile nasıl boy ölçüşecek beraber göreceğiz.

 [1]: https://www.murekkep.org/telefon "telefon"
 [2]: https://www.murekkep.org/htc-one-m7-akilli-telefon-beklenen-ozellikleri-11959 "htc one beklenen özellikleri"
 [3]: https://www.murekkep.org/telefon/sony-xperia-z "sony xperia z"
 [4]: https://www.murekkep.org/telefon/samsung-galaxy-s4 "samsung galaxy s4"