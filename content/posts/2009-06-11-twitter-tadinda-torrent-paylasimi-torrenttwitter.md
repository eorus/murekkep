---
title: 'Twitter Tadında Torrent Paylaşımı : TorrentTwitter'
author: Alper
type: post
date: 2009-06-11T09:29:58+00:00
url: /twitter-tadinda-torrent-paylasimi-torrenttwitter/
post-thumb:
  - https://www.murekkep.org/mini/torrent-icon.jpg
dsq_thread_id:
  - 987788983
categories:
  - Sosyal
tags:
  - site önerisi
  - sosyal medya
  - torrent
  - twitter

---
**Microblog servisi twitter** için 140 karakterlik mesaj ile sınırlı kalmak kaydıyla anlık olarak paylaşımda bulunabileceğiniz bir **sosyal ağ** diyebiliriz. Bu mantıkla yola çıkarak twitter tarzının alındığını düşünelim, yani twitter gibi bir microblog servisi olacak. Torrent dosyalarının ve bu torrentlerin bulunduğu torrent sitelerinin paylaşıldığı bir içerik düşünelim. Bu ikisini birleştirdiğimizde ortaya **twitter tadında torrent paylaşım servisi** olan TorrentTwitter çıkıyor. 

TorrentTwitter&#8217;ın kendi açıklamasından yola çıkarak baktığımızda ise şu tanımı görüyoruz. TorrentTwitter, arkadaşlarınızla **popüler torrent linklerini** paylaşabileceğiniz bir microblog servisidir. Aynı twitter gibi 140 karakter ile sınırlı kalmak kaydıyla gönderilen mesajlar web üzerinden ya da rss ile takip edilebiliyor. 

TorrentTwitter&#8217;a üyelik iki şekilde gerçekleşebiliyor. Kendiniz direkt üye olmak istiyorum diyerek üye olabiliyorsunuz ya da **OpenID** hesabınızı kullanarak giriş yapabiliyorsunuz. Her ikisi de torrenttwitter servisini tüm özellikleriyle kullanmanızı sağlıyor. Üye olduktan sonra torrent paylaşımı için torrent linkleri gönderebilir, gruplar oluşturabilirsiniz. 

**TorrentTwitter** anasayfasında aynı twitter üzerinde olduğu gibi son aktiviteler anlamında gönderilmiş torrentleri bulabiliyorsunuz. Daha detaylı olarak torrent arama işlemi gerçekleştirmek istemeniz durumunda ise atanmış etiketleri gezebilir ya da popüler bölümüne bakabilirsiniz. 

Twitter ile tarz dışında bir ilgisi olmayan **torrenttwitter** ilerisi için Twitter, Pownce ve Jaiku üzerinden mesaj alımı ve **Facebook** entegrasyonu gibi eklemeler yapmayı düşünüyor. 

Güncellemeleri rss ile takip edebileceğiniz torrenttwitter üzerinde torrent linkleri paylaşılıyor ve içerik olarak **mininova**, **demonoid**, **piratebay** gibi [en iyi torrent siteleri][1]{.broken_link} üzerindeki linklere ulaşabiliyorsunuz. Böyle bir paylaşımın uzun soluklu olup olmayacağını göreceğiz.

 [1]: https://www.murekkep.org/en-iyi-torrent-siteleri-719