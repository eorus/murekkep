---
title: Microsoft Surface Pro Fiyatı Açıklandı
author: bkazar
type: post
date: 2012-11-30T00:09:22+00:00
url: /microsoft-surface-pro-fiyati-aciklandi/
featured_image: /wp-content/uploads/2012/11/microsoft-surface-rt-100x100.jpg
dsq_thread_id:
  - 950629222
categories:
  - Mobil

---
Microsoft tarafından tanıtılan ilk tablet olan Microsoft Surface RT ilk tanıtıldığından bu yana hepimiz daha üst seri olan **Microsoft Surface Pro fiyatını** beklemeye koyulmuştuk. Beklediğimiz gün geldi. Microsoft TechNet blogu üzerinden bu sabah _Microsoft Surface Pro fiyatı_ açıkladı. Windows RT işletim sisteminin standart Surface tablet üzerindeki vasat performansının ardından birçok kişi gerçek Windows 8 ile çalışan tablet versiyonu olan Microsoft Surface Pro’yu dört gözle bekledi. Ocak 2013 civarında piyasada olması beklenen yeni tablet Microsoft’un şanını kurtarma ve mobil dünyada da başarılı olmasına yetecek mi bilmiyoruz. Aslında bu büyük oranda Microsoft’un tablet için koyacağı fiyat etiketine bağlıydı ki o bilinmezlik de bugün çözüldü. Amerika’da **Microsoft Surface Pro fiyatı** en yüksek tablet fiyatı ile en düşük ultrabook fiyatı arasında bir yerlerde sayılabilir. **64GB Microsoft Surface Pro fiyatı** 899$, 128GB olanı ise 999$ olarak duyuruldu. Daha standart özelliklere sahip Windows RT işletim sistemiyle çalışan _Microsoft Surface RT fiyatı_ olan 600$ ile karşılaştırıldığında aradaki fark aslında büyük. Ancak yeni Microsoft Surface Pro özellikleri için bu fark verilebilir gibi duruyor.

TechNet **Microsoft Surface Pro özellikleri** için de son derece olumlu yorumlar yapmış. Windows 8 Pro yüklü Surface tablet yeni nesil Intel Core i5 işlemci taşıyor. Bu işlemci sayesinde tablet 10.6” büyüklüğündeki 16:9 ClearType ekranında 1920x1080p full HD çözünürlüğe ulaşabiliyor. Surface Windows 8 Pro ayrıca tam boyutlu bir USB 3.0 portuna da sahip. Ayrıca yeni tabletin dijital kalem girişine de sahip olacağı da belli oldu. <span style="text-decoration: underline;">Microsoft Surface Pro özellikleri</span> arasında aslında en çok dikkat edilecek özellik batarya ömrü. Çünkü şu anki Microsoft Surface RT tablet kullanıcılarının en büyük şikayeti yetersiz batarya ömrü oldu. Bizce endişelenecek bir şey yok. Tabletin 14mm kalınlığı bataryaya geniş yer bırakıyor. Bu da aynı sorunların Microsoft Surface PRO ile yaşanmayacağını belli ediyor aslında.

<p style="text-align: center;">
  <img class="aligncenter  wp-image-9461" title="microsoft-surface-rt" src="https://www.murekkep.org/wp-content/uploads/2012/11/microsoft-surface-rt.jpg" alt="microsoft-surface-rt" width="550" height="428" srcset="https://www.murekkep.org/wp-content/uploads/2012/11/microsoft-surface-rt.jpg 764w, https://www.murekkep.org/wp-content/uploads/2012/11/microsoft-surface-rt-400x310.jpg 400w, https://www.murekkep.org/wp-content/uploads/2012/11/microsoft-surface-rt-50x38.jpg 50w, https://www.murekkep.org/wp-content/uploads/2012/11/microsoft-surface-rt-160x125.jpg 160w" sizes="(max-width: 550px) 100vw, 550px" />
</p>

&nbsp;