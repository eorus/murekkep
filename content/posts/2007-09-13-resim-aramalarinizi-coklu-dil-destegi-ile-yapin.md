---
title: Resim Aramalarınızı Çoklu Dil Desteği ile Yapın
author: Alper
type: post
date: 2007-09-13T12:19:54+00:00
url: /resim-aramalarinizi-coklu-dil-destegi-ile-yapin/
dsq_thread_id:
  - 957970124
categories:
  - Google
tags:
  - internet

---
Efendim biliyorsunuz günümüzde arama motorları çok önemli bir işleve sahip durumdalar. Benim bahsetmek istediğim konu resim araması üzerine olacak. Resim aramasında bakılan ilk kriterler tahmin edeceğiniz üzere resmin içerdiği veriler olmaktadır. Örneğin eğer Google üzerinde &#8220;travel&#8221; şeklinde bir resim araması yapacaksanız, içeriğinde &#8220;travel&#8221; etiketi içeren resimlere bakılacaktır. Yani size yaklaşık **17 milyon** sonuç getirecektir. Ama Türkçe konuşan birisi bu aramayı &#8220;gezi&#8221; şeklinde yaptığında aldığı sonuç **435,000** civarında olacaktır.

Panimages.org resimler için arama yapmamızı sağlayan yeni bir proje. Bu proje Washington Üniversitesi tarafından başlatılmış. Amaçlanan nokta, resim aramalarınızı kendi dilinizde yapmanız ve sizi daha fazla sonuca ulaştırmak. Panimages şu anda yaklaşık 300 dili destekliyor. Önce size sorguladığınız kelimenin tüm dillerdeki karşılığını getiriyor. Siz hangi dilde devam etmek isterseniz ona göre hem [Google][1] hem de [Flickr][2] sonuçlarını sayfayı ikiye bölerek beraber sunuyor.

Resim arama &#8211; Resim Arama Motoru

 [1]: https://www.google.com.tr
 [2]: https://www.flickr.com/