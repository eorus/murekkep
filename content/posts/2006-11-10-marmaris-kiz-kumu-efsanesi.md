---
title: Marmaris – Kız Kumu Efsanesi
author: Alper
type: post
date: 2006-11-10T02:24:02+00:00
url: /marmaris-kiz-kumu-efsanesi/
dsq_thread_id:
  - 197136042
categories:
  - Kültür Yaşam

---
Eski zamanlarda civarın kralının kızı ile bir balıkçı birbirlerine aşık olmuş. Ancak, kral kızı balıkçıya varamaz&#8230;Hal böyle olunca, kız ile delikanlı gizli gizli buluşuyorlar tabii&#8230; Kral baba bunu zaman içerisinde öğreniyor ve bir gece takip ettiriyor kızını&#8230; Diyorlar ki; balıkçı denizden geliyor, kız kumsalda onu bekliyor, bulunduğu yeri ışıkla işaret ediyor delikanlıya&#8230;Ve kral kızı ile delikanlı, gün ağarana kadar aşk oyunları yapıyorlar birbirlerine&#8230;Kral bir gece askerlerine kızını yakalamalarını ve kumsalda ışıkla balıkçıya işaret göndermelerini buyuruyor Delikanlı ışığı görünce atlıyor kayığına ve kürek çekiyor bir manga askerin üzerine doğru&#8230; Kız askerlerin elinden kurtuluyor ve koşmaya başlıyor sevdiğini kurtarabilmek için ama koyun ta öbür ucuna yetişmesi imkansız&#8230;Ama sevda bu; kural falan dinlemez, atıyor kendini sulara&#8230; İşte o anda bir mucize gerçekleşiyor! Kızın adım attığı her yer kumsala dönüşürken peşinden koşan askerler bastıkça denize gömülüyor onca ağırlıkla&#8230;Kız kayığa kadar koşabiliyor&#8230; Ancak bir okçu tam o anda delikanlıyım hedefleyip salıyor okunu&#8230; Heyhat!Kız ile delikanlı birbirlerine sarılmışlardır bile ve ok gelip kızla buluşuyor&#8230; Derler ki; o kumlar, kızın kanı denize karışınca kırmızıya boyanmış&#8230; Delikanlı ise aldığı gibi gidiyor kızı, sonrasını ne gören var ne duyan!&#8230;