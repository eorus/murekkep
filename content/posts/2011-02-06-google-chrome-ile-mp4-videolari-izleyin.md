---
title: Google Chrome ile MP4 (H.264) Videoları İzleyin
author: Alper
type: post
date: 2011-02-06T17:14:46+00:00
url: /google-chrome-ile-mp4-videolari-izleyin/
dsq_thread_id:
  - 949697392
categories:
  - Masaüstü
tags:
  - internet
  - internet tarayıcı
  - video
  - yazılım

---
Google Chrome sonraki sürüm duyurularında **MP4 videoları** desteklemeyeceğini duyurmuştu. H.264 olarak bilinen ya da **MPEG-4** diye de adlandırılan görüntü sıkıştırma formatını google chrome ile oynatmanız gerektiğinde ne yapacaksınız?  Google chrome tarayıcısına kolayca **H.264 video formatı** desteğini verebilirsiniz. Bunun için üretilmiş olan &#8220;**Windows Media Player Extension for HTML5**&#8221; eklentisini kurmanız yeterli oluyor.

Microsoft tarafından geliştirilen bu eklenti sayesinde google chrome kullanıcıları MP4 olarak da bilinen H.264 ile sıkıştırılmış videoları oynatabiliyor. Böylelikle windows 7 işletim sistemi ile gelen bütünleşik özelliklerle **HTML5** destekleyen sayfalarda sorun yaşamıyorsunuz.

## Google Chrome Tarayıcısına H.264 (mp4) Video Desteğini Ekleyin

Yukarıda belirtilen eklentiyi indirip kurmadan önce windows 7 işletim sistemi üzerinde kullandığınız google chrome versiyonunun **google chrome 8.0** olduğunu doğrulayın. Değilse önce google chrome tarayıcısını 8.0 versiyonuna güncelleyebilirsiniz. 

2. Google Chrome ile ilgili eklentinin olduğu siteye girip &#8220;**Install this extension**&#8221; linkine tıkladığınızda bir google chrome uzantısı kurar gibi eklentiyi kuruyoruz.

3. Kurulum bittikten sonra Google Chrome seçeneklerinden **Araçlar** > **Uzantılar** kısmına gittiğinizde eklentiyi **Windows Media Player Extension for HTML5** olarak görebiliyorsunuz. Buradan eklentinin aktif/pasif durumunu ayarlayabilirsiniz.

**Windows Media Player Extension for HTML5** google chrome eklentisi aynı zamanda kullandığınız tarayıcının **MP4 (H.264) video codeclerini** destekleyip desteklemediğini sorguluyor. Eğer tarayıcı desteği bu video sıkıştırma formatına gelirse otomatik olarak kendini devreye sokmuyor.