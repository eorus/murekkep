---
title: Polarize Filtre Nedir? Polarize Filtre Ne İşe Yarar?
author: Alper
type: post
date: 2013-03-27T14:58:51+00:00
url: /polarize-filtre-nedir/
featured_image: /wp-content/uploads/2013/03/polarize-filtre-gokyuzu-100x100.jpg
categories:
  - Fotoğraf
tags:
  - fotoğraf çekim tekniği

---
**Polarize filtre nedir** ve fotoğrafa etkisi nasıldır sorusunu yanıtlamamız gerekirse, istenmeyen yönde hareket eden ışık dalgalarının filtrelenerek ayarlanabilir olmasını sağlamak şeklinde bir cevap verebiliriz. Bu filtreler sadece belirli bir yönde ilerleyen ışık dalgalarının sensöre ulaşmasını sağlarlar. **Polarize filtrelerin fotoğrafa etkisini** metal olmayan yüzeylerdeki yansımayı alıp, yansımasız bir görüntü sunmaları şeklinde aktarabiliriz.

Bu filtreler istenmeyen yönde hareket eden ışık dalgalarının filtrelenerek ayarlanabilir olmasını sağlayarak sadece belirli bir yönde ilerleyen dalgaların (polarize ışık) sensöre ulaşmasını sağlar. Bu yüzden polarize filtrenin etkilerini dijital olarak taklit etmek mümkün değildir. Sebep olarak fotoğraf makinelerinde kullanılan sensörler düşen ışığın polarizasyonu ile ilgili bilgiyi kaydedemezler.

Polarize filtreler, fotoğrafçılıkta en fazla kullanılan lens ekipmanlarından birisidir. Her fotoğrafçının çantasında bulunabilen adeta &#8220;_olmazsa olmaz_&#8221; filtrelerden birisi olan **polarize filtreler** aynı zamanda koruyucu özelliğe sahiptirler.

<img class="alignnone size-full wp-image-13766" alt="polarize filtre etkisi" src="https://www.murekkep.org/wp-content/uploads/2013/03/polarize-filtre-etkisi.jpg" width="620" height="414" srcset="https://www.murekkep.org/wp-content/uploads/2013/03/polarize-filtre-etkisi.jpg 620w, https://www.murekkep.org/wp-content/uploads/2013/03/polarize-filtre-etkisi-400x267.jpg 400w, https://www.murekkep.org/wp-content/uploads/2013/03/polarize-filtre-etkisi-50x33.jpg 50w, https://www.murekkep.org/wp-content/uploads/2013/03/polarize-filtre-etkisi-125x83.jpg 125w, https://www.murekkep.org/wp-content/uploads/2013/03/polarize-filtre-etkisi-300x200.jpg 300w" sizes="(max-width: 620px) 100vw, 620px" /> 

## Polarize Filtre Çeşitleri

Diğer filtre türlerine göre daha yüksek fiyata sahip olan bu filtreler, bugün hemen her türde [fotoğraf makinesi][1] için uygun bir şekilde bulunabilmektedir. Polarize filtrelerin iki çeşidi vardır. Bunlardan bir tanesi Linear (Doğrusal) diğer ise Circular (Dairesel) polarize filtreler olarak isimlendirilmiştir. Her iki filtrenin de etkisi aynıdır.

Dijital SLR fotoğraf makineleri için **circular polarize filtre **kullanılmaktadır. CPL polarize filtelerin ön kısmı olduğu yerde döner, böylelikle filtrenin yarattığı etkiyi vizörden görebilirsiniz. Polarize filtrelerin fotoğrafa etkisi sayesinde fiyatı yüksek bir ekipman olsa bile çoğu fotoğrafçının tercih etme sebeplerinin başında [fotoğraf][2] üzerinde yarattığı etki gelmektedir.

## Polarize Filtrelerin Fotoğrafa Etkisi Nasıldır?

Polarize filtrenin temelde tek bir etkisi vardır. Fotoğrafa etkisi anlamında metal olmayan yüzeylerdeki yansımayı alıp bize yansımasız bir görüntü sunarlar. Bu etkiler dolaylı olarak fotoğrafçılıkta başka konularda da fayda sağlar.

### Gökyüzü

Havadaki ufak su taneciklerinden yansıyan ışık, gökyüzünün mavi renk tonunun daha açık ve soluk görünmesine neden olur. Bu filtrelerin yansımaları engelleme özellikleri sayesinde gökyüzüneki renkler daha canlı, doygun ve yoğun gözükür. Bu sebepten dolayı manzara fotoğrafçılarının vazgeçilmez ekipmanı olan polarize filtreler gökyüzü mavisi ve bulutların beyazı ile mükemmel bir kontrast oluşturarak etkileyici manzara fotoğrafları elde etmenizi sağlar.

<img class="alignnone size-full wp-image-13767" alt="polarize filtre gokyuzu" src="https://www.murekkep.org/wp-content/uploads/2013/03/polarize-filtre-gokyuzu.jpg" width="620" height="414" srcset="https://www.murekkep.org/wp-content/uploads/2013/03/polarize-filtre-gokyuzu.jpg 700w, https://www.murekkep.org/wp-content/uploads/2013/03/polarize-filtre-gokyuzu-400x266.jpg 400w, https://www.murekkep.org/wp-content/uploads/2013/03/polarize-filtre-gokyuzu-50x33.jpg 50w, https://www.murekkep.org/wp-content/uploads/2013/03/polarize-filtre-gokyuzu-125x83.jpg 125w, https://www.murekkep.org/wp-content/uploads/2013/03/polarize-filtre-gokyuzu-300x200.jpg 300w" sizes="(max-width: 620px) 100vw, 620px" /> 

### Su ve diğer yansımalı yüzeyler

Bu lens filtresi metal olan yüzeyler dışındaki her türlü yansıtıcı yüzeyden gelen yansımaları filtreleyerek yansımasız bir görüntü sunar. Yansımalar ortadan kalktığında su, cam gibi yansımalı yüzeyleri daha transparan hale getirir. Polarize filtrenin etkisi ise fotoğraf çekimini yaptığınız (örn göl) yüzeye olan açınıza bağlı olarak değişecektir. Açınız ne kadar yukardaysa o zaman su üzerindeki yansıma daha etkili bir şekilde filtrelenecektir.

### Işığı Azaltma etkisi

Polarize filtrenin fotoğrafa etkilerinin bir olumsuz sayılabilecek tarafı da dışarıdan sensöre giren ışığın 1.5 f-stop kadar kadar azalmasıdır. Bu yüzden kapalı ortamlarda veya düşük ışıklı çekimlerde polarize filtre kullanımında dikkat edilmesi gerekmektedir. _  
_

 [1]: https://www.murekkep.org/kamera "fotoğraf makinesi"
 [2]: https://www.murekkep.org/fotograf "fotoğraf"