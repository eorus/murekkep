---
title: Google Chrome 2.0 Yeni Özellikler ile Daha Hızlı
author: Alper
type: post
date: 2009-05-25T19:06:59+00:00
url: /google-chrome-20-yeni-ozellikler-ile-daha-hizli/
post-thumb:
  - https://www.murekkep.org/mini/chromemini.jpg
dsq_thread_id:
  - 965811783
categories:
  - Masaüstü
tags:
  - internet tarayıcı

---
Google Chrome, internet tarayıcı piyasasında zaten hızlı bir **tarayıcı** olarak yer edinmişti. Şimdi Google Chrome 2.0&#8217;nin duyurulmasından sonra önceki sürüme göre daha da hızlandığı ve yeni özelliklerin eklendiğini görüyoruz. İlk sürümü Eylül 2008&#8217;de duyurulan Google Chrome, yaklaşık 8 aylık bir zaman dilimi sonrası hem [Google Chrome 2 Beta][1] hem de geliştirici sürümlerle yeni eklenecek özellikler hakkında fikir vermişti. 21 Mayıs 2009 itibariyle beta olan **Google Chrome 2.0** artık kararlı sürüm olarak duyuruldu. 

Google&#8217;ın Chrome 2.0 olarak gelen yeni sürüm için ağır açılabilecek sayfalarda javascript işlemenin %30 daha da hızlandırıldığı yönünde bir bilgi görüyoruz. Detaylara [buradan][2] bakılabilir. Google Chrome&#8217;un daha da hızlanmasının dışında beta süresince tanıştığımız ve yeni eklenen özellikler ise aşağıdaki gibi sıralanmış. 

**Geliştirilmiş Yeni Sekme Ekranı** (Improved New Tab Page): Gelen taleplere göre yeni sekme ekranında oluşan sık gezilen internet sitelerinin küçük resimlerini kaldırabilme imkanı sağlanmış. Böylelikle kullanıcı yeni sekme ekranında görmek istemediği küçük resimlerden istediğini kaldırabilecek.

**Tam Ekran Modu** (Full Screen Mode): Ekranın her köşesini kullanabilecek şekilde tam ekran modu. Google Chrome üzerinden F11 ile geçilebilen **tam ekran modu** ile geniş ekran video veya sunumlarda tüm ekran kullanılırken başlık çubuğu otomatik olarak saklanıyor. Tam ekran moduna F11 ile ya da araçlar menüsünden seçim yapılarak erişilebiliyor. 

**Kelime Tamamlama Özelliği** (Form Autofill) : Formlarda ya da bir kelime aradığınızda karşımıza çıkan kelime tamamlama özelliği (auto fill). Google Chrome 2.0 Pre-Beta versiyonla beraber gelen bir özellik olan kelime tamamlama daha önce giriş yaptığınız kriterleri tekrar girmenize gerek kalmadan karşınıza çıkartıyor. Diğer internet tarayıcılar üzerinde uzun zamandır kullanılan bir özellik olduğunu biliyoruz. 

Bunların dışında <a href="http://code.google.com/p/chromium/issues/list?can=1&#038;q=crash+status:fixed,verified+-label:regression&#038;colspec=ID+Stars+Pri+Area+Type+Status+Summary+Modified+Owner+Mstone&#038;x=mstone&#038;y=area&#038;cells=tiles" target="_blank">300 adet hatanın giderildiği</a> ve Google Chrome&#8217;un sürüm 2.0 ile eski sürümlere göre daha kararlı olduğunun altı çiziliyor. Ve tabii ki yeni **Webkit** versiyonu ile güncellenmiş **javascript** motorunun Google Chrome&#8217;u daha hızlı yaptığı kaydediliyor. 

Eğer halihazırda **Google Chrome** kullanıyorsanız otomatik olarak yeni sürüm olan Google Chrome 2.0&#8217;a terfi etmiş oluyorsunuz. Eğer kullanmıyorsanız ve denemek istiyorsanız <a href="http://www.google.com/chrome/?hl=tr" target="_blank">google.com/chrome</a> adresinden indirebiliyorsunuz. 

[A Speedier Google Chrome for all users][3]

 [1]: https://www.murekkep.org/google-chrome-20-beta-759
 [2]: http://googleblog.blogspot.com/2009/05/put-pedal-to-metal-with-faster-google.html
 [3]: http://chrome.blogspot.com/2009/05/speedier-google-chrome-for-all-users.html