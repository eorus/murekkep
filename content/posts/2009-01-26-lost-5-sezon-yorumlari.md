---
title: Lost 5. Sezon Yorumları
author: Alper
type: post
date: 2009-01-26T11:09:06+00:00
url: /lost-5-sezon-yorumlari/
dsq_thread_id:
  - 949065281
categories:
  - Kültür Yaşam
tags:
  - dizi

---
<span style="color: rgb(0, 0, 255);"><strong>Güncelleme : Eğer Lost 5. sezon finalini izlediyseniz <a href="https://www.murekkep.org/lost-5-sezon-final-yorumlari-2493" class="broken_link">Lost 5. sezon final yorumları</a>‘na buradan bakabilirsiniz.</strong></span>

Uzun bir aradan sonra nihayet [Lost 5. Sezon başladı][1]{.broken_link}. Tabi ara uzun olunca 5. sezon öncesi 4. sezon bölümleri belki tekrar izlendi ve nihayetinde Perşembe günü yoğun bir network trafiğinden sonra Lost 5. sezon için düğmeye basıldı. Öncelikle **altyazı** çevirileri hakkında Divxplanet ekibine ve bu çevirileri bu kadar itinayla hızlı bir şekilde çeviren kişilere teşekkür edilmesi gerektiğini düşünüyorum. 

Dizi her ne kadar kaldığı yerden devam etse de yeni sezon ile birlikte yeni düşüncelerle başladı. Bildiğimiz üzere Lost eğer 1 soruya cevap veriyorsa karşılığında kafada en az 5-10 tane yeni soru yaratarak devam ediyor. [Lost 2010 yılında bitecek][2]{.broken_link} ve nasıl bu kadar konuyu toparlayacaklar gerçekten merak etmiyor değilim. 

Bu yazı içeriğinin **Lost S5E01** ve **S05E02** bölümleriyle ilgili ayrıntılı bilgi vermekten ziyade genel olarak 5. sezonun bizlere neler getireceği ve dizi içerisinde nasıl bir yol izleneceğini saptamak için küçük fikir atışmaları diyebiliriz.<!--more-->

<p class="alert">
  <strong>Buradan sonrası Lost 5. Sezon hakkında spoiler tabir ettiğimiz bilgiler içermektedir.</strong>
</p>

<span style="color: rgb(128, 0, 0);"><strong>Lost 5. Sezon Başlangıç</strong></span>

Hatırlarsınız Lost 2. sezon başlangıcı tam anlamıyla neler oluyor havasında bambaşka bir ortamda başlamıştı. Desmond birader ile ilk defa tanışmıştık. 5. sezonun ilk sahnelerinde 2. sezon başlangıcına benzer bir başlangıç görüyoruz. Ama bu sefer karşımızda Desmond değil oryantasyon filmlerinden bildiğimiz Namaste! amca **Marvin Candle** çıkıyor. Zaman olarak Dharma&#8217;nın yoğun bir şekilde Ada üzerinde çalışmalar yaptığı bir döneme rastlıyoruz. Yaklaşık günümüzden 30-40 yıl öncesi diyebiliriz. Ok isimli **Dharma** istasyonunun oryantasyon filmi çekimi sırasında telaşla içeri birisi giriyor ve **Orkide** istasyonunda bir yerde tıkandıklarından bahsediyor. Matkabın delemediği kısmın sonar görüntülerinde Benjamin Linus&#8217;un adayı taşımak için çevirdiği dümeni görebiliyoruz. Marvin Candle oraya girilmesi durumunda ciddi bir enerjinin açığa çıkacağını ve işlemlerin durdurulmasını söylüyor. Tam bu esnada oradaki Dharma çalışanları arasında **Daniel Faraday** (ajan olarak) gözüküyor. Yani adada kalanların (Locke, Sawyer, Juliet vs..) 5. sezon boyunca adada hangi zamanda ve kimlerle ilişkiye girecekleri hakkında ipucunu almış oluyoruz. 

<span style="color: rgb(128, 0, 0);"><strong>Adadaki Zaman Atlaması ve Parıltılar</strong></span>

John Locke&#8217;u en son Richard ve diğerlerinin yanında onların yeni lideri olarak bırakmıştık. Sawyer, Juliet ve diğer ada ekibi sahilde kampların olduğu yerde kalmışlardı. John Locke&#8217;un ölü bedeninin önünde Jack ve Benjamin Linus dururken 3 yıl öncesine gidiyoruz ve adanın yer değiştirdiği anda yaşanılanlara şahit oluyoruz. Bir anda etraf parlıyor ve sahildeki kamp yok oluyor. Locke&#8217;un yanında kimse yok ve aydınlık açık bir havayken yağmur yağmaya başlıyor. Ada farklı bir zamana atlıyor. Bu durumu Faraday bir pikaba benzetiyor. Belirli bir nizamda çalarken farklı bir parçaya atlıyor. 

Lost&#8217;un, verdiği cevaplardan bir tanesi olan zamanda yolculuk mevzusunu daha ilk bölümden yoğun bir şekilde kullandığını görüyoruz. **S03E08** ve **S04E05** bölümlerinde Desmond&#8217;ın zamanda gidiş gelişlerini izlemiştik. Özellikle S04E05&#8217;te sabit konusunu ortaya koymuş ve yaşanılan zaman yolculuğunun kişi üzerindeki etkileri anlatılmıştı. Desmond&#8217;ın sabiti **Penelope** olurken aynı bölümde Faraday&#8217;ın sabitinin Desmond olduğunu öğrenmiştik. 

Baktığımızda Desmondo hem zamanda hem de mekanda yolculuk edebiliyordu. Adada kalanlar ise bulundukları mekan değişmeden ada hangi zamana giderse o zamana sürüklendiler. Kendilerinde bir değişim olmuyor. Yani o parıltı ya da zaman atlaması yaşandığı anda yanlarında ne varsa sadece onunla beraber diğer zamana geçiyorlar. Buna örnek olarak ilk zaman atlamasında John Locke bir uçağı düşerken görüyor. Uçak Eko&#8217;nun kardeşi Yemi&#8217;nin sarı uçağı. Yani zaman olarak birkaç sene öncesine gidilmiş oluyor. Locke uçağa ulaşmak isterken **Ethan** tarafından bacağından vuruluyor. Sonra tekrar parlama yaşandığında bacağı aynı şekilde vurulmuş ve kurşun içerideydi. Yani zaman değişse de Locke&#8217;un sağlık durumu değişmedi. Aynı zamanda **Richard** ile karşılaştığında Richard kendisine tekrar karşılaştıklarında kendisini hatırlamayacağını o yüzden hatırlatması için o sırada avucunun içine koyduğu pusulayı (**bkz. 1**) kullanmasını söylüyor. Tekrar parlama oluyor ve zaman atlıyor. Locke kendine geldiğinde avucunun içinde pusulayı görebiliyoruz. 

Adada yaşanan zaman atlamalarından ilk nasibini alan Charlotte oldu ve burnu kanamaya başladı. Adadaki diğer kişilerin böyle bir duruma marzu kalmamasının sebebi adadan hiç çıkmamış olmaları olabilir. Böyle bir yorum arkasından Charlotte daha önce adada bulunmuş diyebiliriz. **Daniel Faraday** olanların farkında olan tek kişi olarak geçmişe yönelik olan bir zaman atlamasında ambarın kapısını çalıyor ve o dönemdeki Desmond&#8217;a &#8220;**Oxford&#8217;a git, annemi bul**&#8221; diyor. Tabii bunu öğrenen Desmond gerçek zamanda Penelope ile tatilde olan Desmond oluyor. Burada aklıma düşen soru acaba Faraday&#8217;ın annesi, Benjamin&#8217;e &#8220;**70 saat kaldı**&#8221; diyen ya da S03E08&#8217;de Desmond&#8217;a matrix vari konuşma yapan o teyze olabilir mi?

<span style="color: rgb(128, 0, 0);"><strong>Adanın Taşınması ve Oceanic 6 Bağlantısı</strong></span>

Buradaki durumu kafamda bir yere kadar bağladım aslında. Ama aynı Hurley&#8217;nin annesine olanları anlatması gibi biraz zor olacak :) Şimdi 4. sezonun son bölümünde Benjamin, Jack&#8217;e mutlaka hepinizin dönmesi gerekiyor. Hatta ölü bedeniyle John Locke&#8217;un da adaya götürülmesi gerek diyor. Ancak bu şekilde herşey düzelebilire getiriyor konuyu. Adanın taşınmasıyla yaşanan zaman atlamalarının durması ve adanın gene devam eden bir zaman kavramına bürünmesi gene içerisindeki bileşenlerin tamamlanmasıyla olacağı için böyle olması gerektiğini ve Benjamin&#8217;in böyle söylediğini düşünüyorum. Örnek olarak 3. sezonda Benjamin&#8217;in çocukluğuna gidilen bölüm aklıma geldi. Richard ve tayfası ile Ben tüm Dharma Girişimcileri telef etmişlerdi. Muhtemelen o dönemde adayı taşıdılar ve ada içindekilerle normal zamanını yaşamaya başladı. Bu konuda adanın devamlı 1996 yılını yaşadığı ve bunu 108 dakikada bir reset eden mekanizmanın ilk ambarda Desmond tarafından girildiği taa ki Desmond anahtarı çevirip gökyüzü mor olunca adanın zamanının farklı bir şekilde tekrar işlemeye başladığı belirli teorilerde rivayet ediliyor. 

**Ada**, en son taşınmadan önce artık bizimkilerin de adanın yerlisi olduğunu ve tekrar düzelmesi için adaya ait olan bileşenlerin tamamlanması gerektiğini söyleyebiliriz. Bu konuyla ilgili dikkatimi çeken bir şeyi izninizle paylaşmak istiyorum. İlk sezonda **Jack** babasının cesedini Los Angeles&#8217;a götürüyordu. Şimdi John Locke&#8217;un cesedini adaya geri götürecek. Muhtemelen Christian Shephard&#8217;ı önceki sezonlarda nasıl izlediysek Locke da bu şekilde adada hayat bulacaktır. 

<span style="color: rgb(128, 0, 0);"><strong>Akıldaki Sorular ve Değerlendirmeler</strong></span>

  * Marvin Candle&#8217;ın kucağındaki bebek acaba daha sonra büyümüş olarak karşımıza çıkabilir mi? İzlerken düşünmedim değil. 
  * Locke nasıl ölüyor? Daha önce Michael adadan ayrıldı ve kendini öldürmek istediğinde ada izin vermemişti.
  * Sun&#8217;ın Kate&#8217;e &#8220;Jack nasıl?&#8221; diye sorması ve soruş şekli kendisinin artık bir Widmore ajanı olduğu ve bilgi sızdırmaya çalıştığı izlenimi vermiştir.
  * Charles Widmore adayı nasıl kaybetti? Benjamin ile Diğerlerinin tüm Dharmacıları öldürdükleri zaman mı?
  * Benjamin ve Richard nasıl zamanda yolculuk yapıyorlar?
  * Desmond, Walt, Locke vs.. neden özel insanlar?
  * Walt&#8217;a ne oldu? 

**1*** &#8211; Richard elindeki pusulayı Locke&#8217;a veriyor. **Locke**, Richard&#8217;ı tanıyor olsa bile bir dahaki zaman atlamasında Richard, Locke&#8217;u tanımayacağı için &#8220;bana bunu gösterip kendini ifade edebilirsin&#8221; gibi durumu anlatıyor. Burada aklıma Locke&#8217;un çocukluğuna gittiğimiz bölüm geldi. Locke henüz küçük bir çocukken **Richard** yaşadığı eve geliyor. Çocuğun önüne bıçak, pusula, çizgi roman vs.. koyuyordu. Locke&#8217;un tercihi başka birşey olunca sinirlenip çıkıyordu. Acaba belirli bir zaman döngüsü içerisinde Richard, Locke&#8217;u zaten arıyor muydu? 

Sonuç itibariyle 5. sezon, **Oceanic 6** olarak tabir edilen altılının adaya geri dönüşünü ele alacak. Bunun yanısıra adada kalanların zaman atlamaları esnasında Dharmacılarla yaşayacakları mücadele ve çözümler ile beraber muhtemelen sezon sonunda adanın gerçek zamana dönüşüne şahit olacağız. Son sezon olacak **Lost 6. sezon** içerisinde ise diğer cevaplar (siyah duman vs..) verilecek. 

Eğer sizde benim gibi Lost olduysanız sizi şöyle yorumlara alalım :)

 [1]: https://www.murekkep.org/lost-5-sezon-basliyor-894
 [2]: https://www.murekkep.org/lost-2010-yilinda-bitecek-289