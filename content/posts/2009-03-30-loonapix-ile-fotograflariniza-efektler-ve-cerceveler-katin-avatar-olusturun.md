---
title: Loonapix ile Fotoğraflarınıza Efektler ve Çerçeveler Katın, Avatar Oluşturun
author: Alper
type: post
date: 2009-03-30T07:26:55+00:00
url: /loonapix-ile-fotograflariniza-efektler-ve-cerceveler-katin-avatar-olusturun/
post-thumb:
  - https://www.murekkep.org/mini/loonapixmini.jpg
  - https://www.murekkep.org/mini/loonapixmini.jpg
dsq_thread_id:
  - 197146795
categories:
  - Sosyal

---
[LoonaPix][1] online (çevrimiçi) olarak fotoğraflarınızı düzenleyebileceğiniz **ücretsiz** servisler sunan bir sitedir. **Loonapix** üzerinde mevcut fotoğraflarınızı kullanarak eğlenceli işler yapabilirsiniz. Kolay bir şekilde fotoğraflarınıza **efektler** uygulayabilir, hazır şablonlarda sadece **yüz** kısmını kullanarak önden çekilmiş bir fotoğrafınızı entegre edebilirsiniz. Ya da fotoğrafınızı hazır **fotoğraf** çerçevelerini kullanarak çerçeve içerisine alabilirsiniz. Ve gene fotoğrafınızı kullanarak mevut fotoğraf üzerinden farklı kesimlerde bulunarak **avatar resmi** oluşturabilirsiniz.  
<!--more-->

### Loonapix nasıl çalışıyor?

Loonapix üzerinde diğer **fotoğraf efekt** sitelerinde ([Photofunia][2], [Funphotobox][3]) olduğu gibi basit bir şekilde düzenlenmesini istediğiniz fotoğrafı yükleyerek işe başlıyorsunuz. Loonapix, fotoğraf yüklemeniz için size 3 farklı seçenek sunuyor. Fotoğrafınızı arzu ederseniz bilgisayarınızdan seçerek, internet linkini (URL) ekleyerek ya da [Flickr.com][4] üzerinden Flickr fotoğraflarınızı yükleyerek gerçekleştirebiliyorsunuz. 

Fotoğraflar için genel olarak kabul edilen dosya formatları **JPG**, **GIF** ve **PNG**&#8216;ler destekleniyor. Maksimum dosya boyutu **5mb** olarak belirtilmiş ki bu da zaten yüksek kalitedeki fotoğraflar için gayet iyi bir boyut. 

**Loonapix** üzerinde 3 ay boyunca kullanılmayan fotoğraflar kendiliğinden sistemden kaldırılıyor. 

### Loonapix özellikleri nelerdir?

Loonapix ile fotoğraflarınıza uygulayabileceğiniz işlemler aşağıdaki gibidir. 

  1. Loonapic efekt ile fotoğraflarınıza hazır şablonlar aracılığı ile fotoğraf efekti verebiliyorsunuz.
  2. **Yüz tanıma efekti** sayesinde fotoğrafınız yerine fotoğrafınız üzerinde yüzünüzü alarak hazır şablonlardaki yüzlere ekleyebiliyorsunuz.
  3. Fotoğraf çerçevelerini kullanarak mevcut fotoğrafınızı **çerçeve** içerisine alabiliyorsunuz.
  4. Belirli şekiller yardımı ile fotoğrafınızın kenarlarını farklı biçimlere dönüştürebiliyorsunuz. Böylece fotoğrafınızdan [avatar resmi][5] oluşturabiliyorsunuz. 

**Loonapix fotoğraf efektleriyle** ve sağladığı özelliklerle fotoğraflarınızla eğlenceli bir şekilde kolayca oynamanızı sağlıyor. Üzerinde oynadığınız fotoğraflar için Loonapix bir **html kodu** sağlıyor ve bu kod ile arzu ederseniz blog sayfanızda, **MySpace**, **Facebook**, Orkut vb.. gibi paylaşım ağlarında oluşturduğunuz fotoğrafı ekleyebiliyorsunuz. 

Eğer efektler yeterli gelmezse daha önce tanıtımlarını yaptığımız [Photofunia][2], [Funphotobox][3] ve [Photo505][6] gibi fotoğraf efekt sitelerine bakabilirsiniz.

 [1]: https://www.loonapix.com/
 [2]: https://www.murekkep.org/photofunia-ile-resimlerinize-fark-katin-1297
 [3]: https://www.murekkep.org/funphotobox-resimleriniz-icin-eglenceli-efektler-1371
 [4]: https://flickr.com
 [5]: https://www.murekkep.org/isminizle-avatar-resmi-olusturun-1515
 [6]: https://www.murekkep.org/photo505-ile-fotograflariniza-dijital-efektler-1584