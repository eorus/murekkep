---
title: Idiocracy
author: Alper
type: post
date: 2007-09-21T22:04:38+00:00
url: /idiocracy/
dsq_thread_id:
  - 984125467
categories:
  - Kültür Yaşam
  - Teknoloji
tags:
  - film
  - sinema
  - video

---
[Idiocracy][1], 2006 yapımı bir Amerikan filmi. Tür olarak komedi olarak geçse dahi daha çok eleştirel komedi demek doğru olacaktır. Filmin giriş kısmında ortaya attığı bir tez var ve sonrasında tüm senaryo bu teze göre şekilleniyor. Buna göre zeka seviyesi yüksek ve birey olmuş insanlar üreme konusunda belirli sıkıntılar yaşıyorlar. Biraz açacak olursak bu insanlar kariyer yapmak ya da modern dünyanın yarattığı psikolojik sorunlarından dolayı çoğalamıyorlar. Hep önlerine bir engel koyup ileri bir zamana atıyorlar. Diğer taraftan zeka seviyesi ortalamanın altında olan (idiot) aptal diyeceğimiz insanlar ise çocuk yapmaya devam ediyorlar. Film buradan bir sonuç çıkarıp gelecekte insanoğlunun zeka seviyesinin ortalamanın çok altında kalacağını ve dünyayı aptalların yöneteceğini savunuyor. :)

Bu noktada filme bakacak olursak, askeriye 2005 yılında insanları dondurmak üzerine bir deney yapmak istiyor. Böylece çok önemli insanları dondurarak gelecekte onlara ihtiyaç duyulduğunda buzlarını çözmeyi düşünüyorlar. Normalde bir senelik sürece göre düşünülen bu deney için iki ortalama zekaya sahip insan donduruluyor. Ancak unutulan bu iki insan bir sene sonra değil tam 500 yıl sonra 2505 yılında çözülüyorlar. Ve aslında film burada başlıyor. Yukarıda bahsettiğim teze göre bambaşka ve tamamen aptalların yönetiminde olan bir dünyada en akıllı iki kişi olarak uyanıyorlar. Teknolojinin olduğu ama çok değişik şekilde kullanıldığı :) bir dünya. Günümüzde belki çok sık dikkat çekmeye başladığımız dejenerasyonun (özellikle şiddet ve eğilimi) seneler sonra ne hale gelebileceğini gösteren bir dünya. Bana göre [Idiocracy][2] mükemmel detaylarla bezenmiş bir film. Genelde birçok Amerikan filminde dünyada kullanılan popüler markaları arka planda görürüz. Idiocracy içerisinde de bildiğiniz birçok markayı arka planda çok farklı bir şekilde görüyorsunuz. Özellikle Starbucks :)

Filmin yönetmeni ve senaryo sahibi, daha önce MTV televizyonunda yayınlanan Beavis & Butthead&#8217;in yaratıcısı [Mike Judge][3]. Yazının devamında filmin yukarıda bahsettiğim tezini anlatan muhteşem girişini izleyebilirsiniz.

<!--more-->

[youtube]fAYnc_-ddlw[/youtube]

 [1]: https://www.imdb.com/title/tt0387808/
 [2]: https://en.wikipedia.org/wiki/Idiocracy
 [3]: https://www.imdb.com/name/nm0431918/