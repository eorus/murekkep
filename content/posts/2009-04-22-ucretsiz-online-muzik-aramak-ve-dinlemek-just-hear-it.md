---
title: 'Ücretsiz Online Müzik Aramak ve Dinlemek : Just Hear It'
author: Alper
type: post
date: 2009-04-22T14:39:56+00:00
url: /ucretsiz-online-muzik-aramak-ve-dinlemek-just-hear-it/
post-thumb:
  - https://www.murekkep.org/mini/justhearlogo.jpg
dsq_thread_id:
  - 955124211
categories:
  - Sosyal
tags:
  - müzik
  - sosyal medya

---
**Ücretsiz** bir şekilde **mp3** dosyası aramadan ve indirmenize gerek kalmadan **müzik** dinlemek ister misiniz? **Just Hear It** isimli online (çevrimiçi) müzik arama ve dinleme servisi herhangi bir şarkıyı internet üzerinden arayıp bulmanızı sağlıyor. Müzik aramanızı gerçekleştirdikten sonra gelen arama sonuçlarına göre istediğiniz şarkıyı ücretsiz bir şekilde çevrimiçi dinleyebiliyorsunuz. 

**Just Hear It** basit ve sade bir arayüzle hazırlanmış bir servis ve ana sayfasında **müzik aramanızı** gerçekleştirebileceğiniz bir arama kutusu ile karşınıza çıkıyor. Müzik aramanızı gerçekleştirdikten sonra ise Just Hear It&#8217;i sevmeye başlayacağınız arama sonuçları ekranı, **müzik çalma listesi** ve **müzik çalar** ile karşılaşıyorsunuz. <!--more-->

Henüz beta sürecinde olan Just Hear It **online müzik arama ve dinleme** servisinin, üyelik gerektirmeden, ücretsiz bir şekilde, **müzik araması**, gelen arama sonuçlarındaki şarkıları dinleyebilme ve **çalma listeleri** (playlist) oluşturabilme imkanı sunduğunu görebiliyoruz. Ayrıca **müzik çalar** kısmına sürükle bırak şeklinde şarkıların atılabilmesi güzel ve kolaylık sağlıyor. Eğer **Just Hear It** kullanıcısı olursanız medya kütüphaneleri oluşturabilir, oluşturduğunuz çalma listenizi bulunduğunuz herhangi bir bilgisayar başından açabilir duruma geliyorsunuz. Bu da servisin üyelik durumunda oldukça güzel kişiselleştirilebilir imkanlar sağladığını gösteriyor. 

Just Hear It üzerinde istediğiniz şarkıyı arayabiliyorsunuz. **Arama sonuçları** oldukça hızlı geliyor. Aradığınız her şarkıcıyı, grubu bulmanız mümkün olmayabilir ama Just Hear It getirdiği sonuçlardaki çeşitlilik ve müzik seçimleri konusunda başarılı olduğunu rahatlıkla söyleyebiliriz. Aradığınız kritere göre gelen sonuçların çoğu **youtube** üzerinden getiriliyor. 

Birkaç örnek üzerinden gidelim ve Just Hear It ile ulaşabileceğimiz müziklere bakalım. Önce &#8220;erener&#8221; şeklinde yaptığım aramada Sertab Erener ve &#8220;Everyway That I Can&#8221; şarkısına ulaşabildim. Ardından Tarkan ve &#8220;Gül Döktüm Yollarına&#8221; şarkısı ile Metallica&#8217;dan Whiskey In The Jar ve Master of Puppets şarkılarını ekleyebildim. Sonra bir İbrahim Tatlıses şarkısı ile Guns&#8217;n Roses klasiği Welcome To The Jungle çalma listesi içerisine girdi. Benim müzik zevkimden ziyade farklı tonlardaki şarkılara ulaşabilme konusundaki bu örnekleme Just Hear It ile gelen sonuçların gayet verimli olduğunu gösteriyor. Tabi herkesin müzik zevki farklı olacaktır ve arada ulaşılamayan şarkılar olacaktır. 

Just Hear It sunduğu hizmet içeriğine göre çıkan müziklerin yasal olarak sağlandığını söylüyor. DMCA&#8217;ya uygun bir şekilde gerekli organizasyonlara ödemeleri yapılarak getirilen şarkılar **yasal olarak** Just Hear It üzerinde dinlenebiliyor. İstediğiniz müziği anında dinleyebilme imkanı sağlayan Just Hear It, ücretsiz müziğin **yasal olarak** dinlenebileceğini savunan ve gelecek planlarını buna göre hazırlamış bir **müzik arama ve dinleme** servisi olarak karşımıza çıkıyor.