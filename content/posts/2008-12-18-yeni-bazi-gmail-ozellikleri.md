---
title: Yeni Bazı Gmail Özellikleri
author: Alper
type: post
date: 2008-12-18T12:24:56+00:00
url: /yeni-bazi-gmail-ozellikleri/
dsq_thread_id:
  - 962970851
categories:
  - Google

---
### **1. PDF Dosyalar**

[Gmail Temalar][1] ile zenginleştikten sonra birkaç güzel özelliği daha kullanıma açtı. Bunlardan bir tanesi pdf dosyalarını gmail içerisinde görüntülemek şeklinde. Daha önce gmail adresinize gönderilmiş pdf uzantılı dosyayı önce bilgisayarınıza kaydedip pdf görüntüleyici ile açmanız gerekiyordu. Şimdi artık bu özellik gmail içerisine [konulmuş][2]. Yani gelen pdf dosyalarını direkt olarak gmail içerisinden pdf&#8217;in içerdiği grafik ve düzenle görüntüleyebiliyorsunuz.

### **2. Epostayı Google Doc&#8217;a Dönüştürmek**

Bir diğer özellik ise <a href="https://www.gmail.com" target="_blank">Gmail</a> yazışmalarınızı artık <a href="https://docs.google.com/" target="_blank">Google Docs</a> ortamına tek tıklamayla [taşıyabiliyorsunuz][3]. Diyelim ki önemli kararların alındığı ya da daha sonra bakmanız gereken birçok yazışmanın olduğu bir email serisi var. Normal şartlarda email içerisinden kopyala yapıştır mantığıyla size gerekenleri almanız gerekecekti. Gmail içerisinden artık bu yazışmalarınızı direkt olarak Google Docs ortamına alabiliyorsunuz.

### **3.Görevler**

Ve son olarak [Görevler][4]. Artık Gmail içerisinden yapmanız gereken işleri görev olarak kaydedebiliyorsunuz. Ya da belirli epostaları göreve dönüştürebiliyorsunuz. Bunun için öncelikle Gmail ayarlar kısmından (Labs sekmesi) Görevleri aktif etmeniz gerekiyor. Bir kere aktif ettiğinizde gmail sol panelde bulunan kişilerin altına görevlerin geldiğini görebilirsiniz.

 [1]: https://www.murekkep.org/gmail-temalar-ile-daha-guzel-549
 [2]: https://gmailblog.blogspot.com/2008/12/fast-pdf-viewing-right-in-your-browser.html
 [3]: https://gmailblog.blogspot.com/2008/12/new-in-labs-turn-email-into-google-doc.html
 [4]: https://gmailblog.blogspot.com/2008/12/new-in-labs-tasks.html