---
title: Android Telefonun Şarjı Azaldığında Arkadaşlarınıza ve Tanıdıklarınıza Haber Verin
author: Alper
type: post
date: 2013-03-06T10:09:00+00:00
url: /android-telefonun-sarji-azaldiginda-arkadaslariniza-ve-tanidiklariniza-haber-verin/
featured_image: /wp-content/uploads/2012/12/murekkep_android_haber-100x100.jpg
categories:
  - Mobil
tags:
  - akıllı telefon
  - android
  - telefon
  - uygulama

---
Cep telefonlarının yerini akıllı telefonlar aldıktan sonra teknoloji her açıdan bize kolaylık ve daha fazla imkan sağlarken maalesef elimizdeki bazı güzellikleri de beraberinde götürüyor. Eğer bugün bir akıllı telefon kullanıyorsanız, Android veya iOS farketmez eminim hepimizin veryansın ettiği konuların başında pil süresi ve şarjın çabuk bitmesi gelecektir. Bu durumda o çok eskiden kullandığımız ve ne kadar konuşsak pili, şarjı bir hafta giden Nokia telefonları özlüyoruz.

Akıllı telefonlarda pil ömrü ve şarj süresinin kısa olması elbette ekranın daha fazla kullanılmasından ve kullanılan uygulamaların güncel kalmak için kendilerini devamlı senkronize etmelerinden dolayı şarj hemen bitebiliyor. Eğer hareket halindeyseniz ve akıllı telefonunuzu şarj etme imkanınız yoksa o zaman telefonunuzun şarjı, pili bittikten sonra arkadaşlarınızla ve tanıdıklarınızla iletişim kuramaz hale gelirsiniz. Ya da akıllı telefonunuzla bir görüşme halindeyken tam ortasında telefonunuzun şarjı bitebilir.

Bu noktada android akıllı telefonun şarjı azaldığında arkadaşlarınıza ve tanıdıklarınıza haber verebilecek bir ücretsiz uygulamadan bahsedeceğiz. Last Message isimli mobil uygulama, Android [akıllı telefon][1] kullanıcılarına ücretsiz, özelleştirilebilir ve oldukça akıllı bir çözüm sunuyor.

## Last Message Uygulaması ile Android Telefonun Şarjı Azaldığında Tanıdıklarınıza Haber Verin

Last Message uygulaması Android telefonunuzun arka planında çalışan ve pil durumunu izleyen bir uygulama. Bu uygulamayı kullanarak bir arkadaşınıza veya rehberinizde tanıdığınız birisine twitter mesajı, eposta mesajı, sms veya facebook mesajı atarak artık android telefonunuzun şarjının azaldığını ve bir süre mesajlara ve telefon çağrılarına yanıt veremeyeceğinizi haber verebiliyorsunuz.

<img class="alignnone size-full wp-image-12478" alt="last-message" src="https://www.murekkep.org/wp-content/uploads/2013/03/last-message.jpg" width="320" height="480" srcset="https://www.murekkep.org/wp-content/uploads/2013/03/last-message.jpg 320w, https://www.murekkep.org/wp-content/uploads/2013/03/last-message-266x400.jpg 266w, https://www.murekkep.org/wp-content/uploads/2013/03/last-message-33x50.jpg 33w, https://www.murekkep.org/wp-content/uploads/2013/03/last-message-66x100.jpg 66w, https://www.murekkep.org/wp-content/uploads/2013/03/last-message-133x200.jpg 133w, https://www.murekkep.org/wp-content/uploads/2013/03/last-message-203x305.jpg 203w" sizes="(max-width: 320px) 100vw, 320px" /><img class="alignnone size-full wp-image-12479" alt="last-message-01" src="https://www.murekkep.org/wp-content/uploads/2013/03/last-message-01.png" width="320" height="480" srcset="https://www.murekkep.org/wp-content/uploads/2013/03/last-message-01.png 320w, https://www.murekkep.org/wp-content/uploads/2013/03/last-message-01-266x400.png 266w, https://www.murekkep.org/wp-content/uploads/2013/03/last-message-01-33x50.png 33w, https://www.murekkep.org/wp-content/uploads/2013/03/last-message-01-66x100.png 66w, https://www.murekkep.org/wp-content/uploads/2013/03/last-message-01-133x200.png 133w, https://www.murekkep.org/wp-content/uploads/2013/03/last-message-01-203x305.png 203w" sizes="(max-width: 320px) 100vw, 320px" /> 

Last Message android uygulaması sayesinde telefonun pil göstergesi yani şarjı hangi seviyeye geldiğinde mesaj atılması gerektiğini belirtiyorsunuz. Mesajın içeriğini de düzenleyebileceğiniz uygulama sayesinde basit bir şekilde telefonunuzun şarjı sizin için artık bitme noktasına geldiğinde, bir işlem yapmanıza gerek kalmadan tanıdıklarınızı yine kendi mesajınızla bilgilendirebiliyorsunuz.

Last Message android uygulaması pili sürekli monitör ettiği için belirli istatistikleri de beraberinde sunuyor. Sadece bazı eski cihazların desteklenmediği ama çoğu android 2.2 ve üstü kullanan telefonlara yükleyip kullanabileceğiniz bir uygulama olan Last Message android uygulamasını aşağıdaki linkten indirebilirsiniz.

Google Play üzerinde Android Uygulaması <a href="https://play.google.com/store/apps/details?id=it.fatbrain.lastmessage" target="_blank" class="broken_link">Last Message</a> indirin.

 [1]: https://www.murekkep.org/telefon "telefon"