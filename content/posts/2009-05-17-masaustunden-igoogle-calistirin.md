---
title: Masaüstünden iGoogle Çalıştırın
author: Alper
type: post
date: 2009-05-17T11:17:52+00:00
url: /masaustunden-igoogle-calistirin/
post-thumb:
  - https://www.murekkep.org/mini/igoogle-logo.jpg
dsq_thread_id:
  - 959156247
categories:
  - Masaüstü

---
**Google arama motoru** genelde çoğumuzun başlangıç sayfasıdır. Diğer taraftan kişiselleştirilmiş google olarak ifade edeceğimiz igoogle ise Google başlangıç sayfasını kendi seçeceğiniz bileşenlere göre düzenlemenizi yani kişiselleştirebilmenizi sağlar. [Kişisel Google &#8211; iGoogle][1]{.broken_link} ile anasayfa bileşenleri olarak aklınıza gelebilecek birçok öğeyi kullanabilirsiniz. Örneğin **takvim**, **saat**, **hava durumu** ekleyebilir, severek takip ettiğiniz sitelerin **rss beslemelerini** ekleyebilir ya da halihazırda kullanmakta olduğunuz **Google Reader** içeriğini direkt olarak ekleyebilir, bunun yanısıra **Gmail** ve epostalarınızın takibini yapabilirsiniz. Ve tabii ki kendinize göre özelleştirdiğiniz bu sayfaya igoogle temalarını kullanarak güzel biçimler atayabilirsiniz. 

Bildiğimiz üzere google.com/ig sayfası yani klasik olmayan Google anasayfa ile igoogle hizmetine, kişiselleştirilmiş anasayfanıza ulaşabiliyorsunuz. iGoogle hizmetine kullandığınız işletim sistemine göre masaüstünüzden ulaşmak mümkün. **Masaüstünden igoogle çalıştırmak** için üç farklı yöntem uygulanabilir. Şimdi bunlardan bahsedelim. 

## Masaüstünden iGoogle Çalıştırmak

1. **Adobe Air** uygulamasını kullanarak masaüstünden igoogle çalıştırabilirsiniz. Bildiğimiz üzere **<a href="http://www.adobe.com/tr/products/air/" target="_blank" class="broken_link">Adobe Air</a>** işletim sistemi gözetmeksizin Linux, Mac Os X ve Windows işletim sistemlerinin hepsinde çalışabilmektedir. Bilgisayarınızda Adobe Air kurulu olduğunu varsayarsak **<a href="http://www.adobe.com/cfusion/marketplace/index.cfm?publisherid=13383&event=marketplace.offering&marketplaceid=1&offeringid=12881" target="_blank" class="broken_link">iGoogler</a>** bileşenini kurmanız yeterli olacaktır. Masaüstüne yerleşen küçük ikon ile basit bir şekilde çalıştırabilir ve igoogle açabilirsiniz. 

2. Geçen hafta içinde **Prism 1.0 Beta**&#8216;nın duyurulduğundan bahsetmiştik. Bildiğimiz üzere Prism ile web uygulamalarına masaüstünden ulaşabiliyorsunuz. Prism ile yukarıda bahsettiğimiz iGoogle erişim sayfasını google.com/ig ekleyerek masaüstünde küçük bir ikon oluşturarak, kişiselleştirdiğiniz iGoogle anasayfanıza masaüstünden ulaşabilirsiniz.

3. Google Chrome ile **uygulamala kısayolları** oluşturmanın mümkün olduğunu Prism yazısında bahsetmiştik. İnternet üzerinde o anda gezdiğiniz herhangi bir sayfayı uygulama kısayolu olarak masaüstüne ya da hızlı başlat menüsüne ekleyebiliyorsunuz. Aynı Prism örneğindeki gibi ziyaret ettiğiniz **iGoogle anasayfa** linkini açıp Google Chrome menüsünden uygulama kısayolu oluşturup masaüstünden iGoogle çalıştırabilirsiniz. 

Masaüstünden iGoogle çalıştırma örneğinde olduğu gibi web uygulamalarını masaüstünden çalıştırmak için şu anda kullanılabilecek programlar **Adobe Air** , **Prism** ve **Google Chrome** gözüküyor.

 [1]: https://www.murekkep.org/kisisel-google-igoogle-316